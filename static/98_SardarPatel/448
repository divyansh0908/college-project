૪૪૮ પટેલ

હતી.૯૮ આ પ્રવૃત્તિઓને કારણે તેમની આગેકૂચમાં વિલંબ થયો અને શ્રીનગર બચી ગયું.
"સરહદી લશ્કરમાં વધારે શિસ્ત હોત અને રસ્તામાં લૂંટફાટ માટે રોકાયા ન હોત તો
ઑક્ટોબરની ૨૬મી સુધીમાં આખો કાશ્મીર વિસ્તાર તેમના કબજામાં આવી ગયો હોત"
તેવું ચૌધરી મહમ્મદઅલીએ પાછળથી કહ્યું છે.૯૯

ગાડગિલે યાદ કર્યું છે કે સન ૧૯૪૭ના ઑક્ટોબરના છેલ્લા અઠવાડિયામાં વલ્લભભાઈએ
નકશો ઉઘાડીને જમ્મુ-પઠાણકોટ વિસ્તાર તરફ આંગળી ચીંધી. "આ બે શહેર વચ્ચેનો ૬૫
માઈલ લાંબો રસ્તો લશ્કરના વજનદાર વાહનોની અવરજવર ખમી શકે તેવો આઠ મહિનામાં
તૈયાર થવો જોઈએ" તેવું તેમણે કહ્યું. આ લડાઈ લાંબી ચાલવાની છે તેવું તેમણે તાબડતોબ
સમજી લીધું. જાહેર બાંધકામ ખાતાના મંત્રી ગાડગિલે કહ્યું કે "નકશામાં નદીનાળાં
ટેકરીઓ પર્વતો જોઈ શકાતાં નથી." વલ્લભભાઈએ સીધી રીતે કહ્યું કે "આ કામ થઈ જ
જવું જોઈએ." રાજસ્થાનથી ખાસ ટ્રેનો દ્વારા ૧૦,૦૦૦ મજૂરો લાવવામાં આવ્યા.
ફ્લડલાઇટો મુકાવીને રાત્રે પણ કામ ચાલુ રહ્યું. શ્રમશિબિરો, દવાખાનાંઓ, ચાલતાંફરતાં
સિનેમાઓ અને બજારો ઊભાં કરીને આ કામને વેગ અપાયો. ૬૫ માઈલનો રસ્તો સમયસર
બંધાઈ ગયો.૧૦૦

પણ હરિસિંઘ-અબ્દુલ્લા વચ્ચેના સંબંધો સુધર્યા નહીં. શેખ કાશ્મીર વિસ્તારનો વહીવટ
સંભાળે અને મહારાજા જમ્મુ રાખે તેવા ખ્યાલનો પ્રયોગ પણ કરવામાં આવ્યો નહીં.
કાશ્મીરમાં ભારતના પ્રતિનિધિ તરીકે મૂકવામાં આવેલા દિલીપસિંઘે સરદારને લખ્યું,
"મહારાજાને શેખ સાહેબ તરફ વ્યકિતગત રીતે નફરત છે અને મહારાજાને પૂછ્યા વગર
જમ્મુમાં પોતાની સત્તા જમાવવાના શેખ સાહેબના પ્રયાસોથી કેવળ ઘર્ષણ જ ઊભું થાય
છે."૧૦૧ નવેમ્બરની ૨૨મી તારીખે વડા પ્રધાન મહાજને પોતાનો હેવાલ સરદારને મોકલ્યો:

(તમારી) સલાહ મુજબ વહીવટમાં કોઈ પણ જાતની દખલગીરી કર્યા સિવાય હું ચૂપચાપ
પ્રસંગોનો પ્રવાહ જોયા કરું છું. શેખ સાહેબના હાથમાં આવેલી સત્તા તમામ નિયમો અને
કાયદાનાં વિધિનિષેધોની અવગણના કરીને સરેઆમ આપખુદ રીતે જ વાપરવામાં
આવે છે.૧૦૨

વલ્લભભાઈ ડિસેમ્બરની ૨જી તારીખે ફરી વિમાનમાં જમ્મુ ગયા અને મહેલમાં
ગોઠવાયેલા ભોજન-સમારંભમાં શેખ તથા તેમનાં બેગમને હાજર રાખીને તેમની અને
પોતાના યજમાન વચ્ચે સારા સંબંધો બાંધવાની તેમણે કોશિશ કરી. આ પ્રયત્ન નિષ્ફળ
નીવડ્યો કારણ કે પોતાના વાસ્તવિક વડા પ્રધાન પદનો કાયદેસર પણ સ્વીકાર કરવામાં આવે
તેવી શેખની ઇચ્છા હતી. શેખને પૂરેપૂરો ટેકો આપનાર નેહરુએ ડિસેમ્બરની ૨જી તારીખે
મહારાજાને લખ્યું :

શેખ અબ્દુલ્લાને વડા પ્રધાન બનાવીને તેમને પોતાનું પ્રધાનમંડળ રચવાનું કહેવું જોઈએ.
મહાજન પ્રધાન બની શકે, અને પ્રધાનમંડળની બેઠક વખતે અધ્યક્ષપદે બેસી શકે. પણ
મહાજન વડા પ્રધાન તરીકે ચાલુ રહે તો ગોટાળો થવાનો સંભવ રહે છે. 'વચગાળાની'
સરકારને પૂરી સત્તા સોંપીને તમારે કેવળ બંધારણીય વડા રહેવું.૧૦૩