૧૯૪૭-૪૮/સરટોચ ૪૬૧

બેઠકમાં તેમને આ બાબતની ગંધ આવી ગઈ હતી.૧૩૯ ગાંધીજીએ પણ લગભગ સ્વીકારી
લીધું હતું કે દિલ્હીના વહીવટી તંત્રમાં ફેરફાર કરવા માટે વલ્લભભાઈએ જવું જરૂરી છે.
ડિસેમ્બરની ૨૪ની બેઠકમાં હાજરી આપનાર નેહરુ, આઝાદ અને બીજા મુસલમાનો
રંધાવાની ફેરબદલીની માગણી કરી રહ્યા હતા. વલ્લભભાઈનો જવાબ એ હતો કે "તમે આ
જવાબદારી શા માટે સંભાળી લેતા નથી ? હું આ રીતે કામ કરી શકું નહીં."૧૪૦ દિલ્હીના
પોલીસ ખાતામાં મોટી સંખ્યામાં પંજાબી હિંદુઓ અને શીખો હતા. તેમાં કેટલાક નિરાશ્રિતો
પણ હતા અને તેમાંથી ઘણા લોકોએ પાકિસ્તાનમાં પોતાનાં સગાંવહાલાં ગુમાવ્યાં હતાં.
મુસલમાનો માટે સહાનુભૂતિ દાખવવાનું તેમના માટે મુશ્કેલ હતું. અને આવી સહાનુભૂતિ
દાખવવા માટે સરદાર તેમના પર દબાણ કરવા તૈયાર ન હતા. "વધારે પડતો બોજો નાખીને
તેમની વફાદારી ગુમાવવાનું સરદારને પરવડે તેમ ન હતું."૧૪૧

ગાંધીજી આ સમજી શકતા હતા. પણ "તમે મર્યાદિત પ્રમાણમાં જ સહાનુભૂતિની
અપેક્ષા રાખી શકો" તેવું દિલ્હીના મુસલમાનોને સ્પષ્ટ રીતે કહેવાનું તેમના માટે મુશ્કેલ
હતું. વલ્લભભાઈ ખસી જાય. તેમાં જોખમ હોવા છતાં એ એકમાત્ર રસ્તો દેખાતો હતો.
ડિસેમ્બરની આખરે અથવા જાન્યુઆરીની શરૂઆતમાં, મોટે ભાગે ડિસેમ્બરની ૨૯/૩૦
તારીખે૧૪૨, ગાંધીજીએ વલ્લભભાઈને કહ્યું હતું કે "કાં તો તમે કામ સંભાળો અથવા
જવાહરલાલને સંભાળવા દો." વલ્લભભભાઈએ ઉત્તર વાળ્યો કે "મારામાં હવે શક્તિ રહી
નથી. જવાહરલાલ જુવાન છે. તેમને કામ સંભાળવા દો. હું બહાર રહીને મારાથી બનતી
મદદ કરીશ." મહાત્માજીએ આખરી ફેંસલો મુલતવી રાખ્યો.૧૪૩

વલ્લભભાઈને સત્તા ગમતી હતી, સત્તા વાપરવામાં આનંદ પણ મળતો હતો અને નેહરુ,
પ્રધાનમંડળ અને દેશને પણ પોતાની જરૂર હતી તેવું તે માનતા હતા. સત્તા છોડવાના
ખ્યાલથી તેમને આનંદ થતો ન હતો. પણ ગૃહમંત્રીના સત્તાક્ષેત્રમાં આવી જતા દિલ્હીના
વહીવટમાં આઝાદની દખલગીરી અથવા તો વડા પ્રધાનપદના પાઠનો જવાહરલાલે કરેલો
અર્થ સાંખી લેવાની તેમની તૈયારી ન હતી. આના કરતાં તો છૂટા થઈ જવાનું તે પસંદ
કરતા હતા.

ગોપાળસ્વામીને કાશ્મીરનો હવાલો સોંપાયો તે વલ્લભભાઈના માનવા મુજબ પોતાના
સ્વમાન કે વહીવટી યોગ્યતા પર કરવામાં આવેલો એકમાત્ર હુમલો ન હતો. ડિસેમ્બરના
ત્રીજા અઠવાડિયામાં કેન્દ્ર સરકારના કબજા તળેના અજમેર વિસ્તારમાં હુલ્લડો થયા પછી
જવાહરલાલે પોતાના મુખ્ય અંગત સચિવ આયંગરને અજમેર મોકલ્યા. નેહરુ પોતે જવાના
હતા, પણ તેમના ભત્રીજાનું અવસાન થવાથી રોકાઈ ગયા. વલ્લભભાઈ અથવા ગૃહખાતાના
કોઈ અધિકારીને આયંગરની મુલાકાત અંગે જાણ કરવામાં આવી ન હતી, અથવા તે
બાબતમાં મસલત પણ કરવામાં આવી ન હતી. આયંગરે ટેલિફોન કરીને અજમેરના મુખ્ય
કમિશનર શંકર પ્રસાદને જણાવ્યું કે પોતે "બનાવોની ચકાસણી કરવા" આવે છે.

અજમેર જઈને આયંગર સલાહકારી મંડળના સભાસદોને મળ્યા, નુકસાની જોઈ વળ્યા
અને જુદા જુદા પ્રતિનિધિમંડળોને પણ મળ્યા. શંકર પ્રસાદે આવી "ચકાસણી" અંગે
વલ્લભભાઈને ફરિયાદ કરી. પણ વલ્લભભાઈ પોતે જ અતિશય કડક રીતે ભડકી ઊઠ્યા.
આયંગરની મુલાકાતને આગલે દિવસે અજમેરનાં હુલ્લડો અંગે વલ્લભભાઈએ વિગતવાર
નિવેદન બહાર પાડ્યું હતું. નેહરુના આદેશથી આયંગર ચકાસણી કરે તેમાં અજમેરના
સત્તાધીશોની કારવાઈ સંબંધે, અથવા વલ્લભભાઈએ આપેલી વિગતો અંગે જવાહરલાલજી