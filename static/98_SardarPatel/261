૧૯૩૪-૩૯/અધિષ્ઠાતા ૨૬૧

ધારાસભ્યોએ આવો પાઠ ભજવ્યો હોત. મુંબઈમાં જિન્નાહે અને કૉંગ્રેસે એકબીજા જોડે
સહેજ પણ ઘર્ષણ વગર કામ કર્યું હોત, તો જ કૉંગ્રેસ-લીગની સંયુક્ત સરકાર સક્ષમ બની
હોત. આવું બનવું અસંભવ હતું. સન ૧૯૩૭ના જાન્યુઆરીમાં જવાહરલાલ અને જિન્નાહ
વચ્ચે થયેલો ખુલ્લો અને કડવો વિખવાદ આ માટેનો પુરાવો છે. વળી આ બાબતમાં
પાયાનો સિદ્ધાંત સમાયેલો હતો. લીગ મુસલમાનોની અને કૉંગ્રેસ હિંદુઓની સંસ્થા છે તેવું
જિન્નાહનું દૃષ્ટિબિંદુ કૉંગ્રેસ મોવડીમંડળમાંથી કોઈ - વલ્લભભાઈ પણ - કબૂલ-મંજૂર
રાખી શકે તેમ ન હતું.

વલ્લભભાઈ અને તેમના સાથીઓએ સંયુક્ત સરકારની વાત પડતી મૂકી, અને એ
જૂથસંગઠન પર ભાર મૂકવામાં આવ્યો. આનું એક અણધાર્યું પરિણામ આવ્યું. જિન્નાહને
તક મળી ગઈ અને તેમણે આ તક ઝડપી લીધી. કૉંગ્રેસે સત્તા ધારણ કર્યા પછી થોડા
મહિનામાં જ તેમણે જાહેર કર્યું કે "દેશ ભરમાં કૉંગ્રેસની દસ હજાર સમિતિઓમાંથી ઘણી
ખરી સમિતિઓ અને કેટલાક હિંદુ અધિકારીઓ પણ એવી રીતે વર્તી રહ્યા છે કે જાણે દેશમાં
હિંદુરાજ સ્થપાઈ ગયું હોય."૯૦ હિંદુરાજ સ્થાપવાનો કૉંગ્રેસનો ઇરાદો ન હતો અને
હકીકતમાં આવું હતું પણ નહીં, પણ આ ખ્યાલ મુસલમાનો માટે હકીકત બની ગયો.

સપ્ટેમ્બરમાં વલ્લભભાઈએ જવાહરલાલને ગુજરાતમાં બોલાવ્યા અને કમલા નેહરુના
નામે બંધાયેલી ઇસ્પિતાલ માટે ગુજરાતીઓનો મોટો ફાળો તેમને હવાલે કર્યો.

ગાંધીજીનો વલ્લભભાઈને પત્ર, ૨૬-૯-૩૭ : પાંચ દિવસના આ ત્રાસદાયી પ્રવાસમાં
તમે ભાંગી પડ્યા નહીં, તેની મને ખરેખર નવાઈ લાગે છે. સખત કામ કરવા ટેવાયેલા બે
માણસો ભેગા થાય ત્યારે એકબીજાને થકવી નાખે છે. નબળા-દૂબળા માણસોને
એકબીજાનો સહવાસ ફાવે છે. મજબૂત માણસ નબળા સાથીનો ખ્યાલ રાખે છે. પણ
તમે બંને ભેગા થાઓ ત્યારે કોણ વધારે મજબૂત છે તે કહેવું મુશ્કેલ છે. તમારો પ્રવાસ
ખરેખર નોંધપાત્ર રહ્યો હશે.૯૧

પણ વરસ પૂરું થવા આવ્યું તેટલામાં તો વલ્લભભાઈ અને જવાહરલાલ વચ્ચેના સંબંધ
તૂટી ગયા. કાયદો અને વ્યવસ્થા જાળવવા અંગે કૉંગ્રેસી પ્રધાનમંડળોએ કેવું વલણ અપનાવવું
જોઈએ તે મુદ્દા પર તકરાર થઈ. હોદ્દા-સ્વીકાર પછી મહિનાની અંદર વીસેક જેટલા
સામ્યવાદીઓની પ્રવૃત્તિ પરના પ્રતિબંધ મુનશીએ રદ કર્યા ન હતા. તેથી મુંબઈના આ
કાયદા પ્રધાન પર જવાહરલાલે આક્ષેપ મૂક્યો કે "તમે તો લગભગ પોલીસ અધિકારી બની
ગયા છો."૯૨ વલ્લભભાઈએ મુનશીને સલાહ આપી કે જવાહરલાલના મિજાજ પ્રમાણે
નહીં, પણ તમારા પોતાના ખ્યાલ મુજબ તમારે વર્તવું જોઈએ અને મહાત્માજીએ પણ તેવો
જ મત દર્શાવ્યો. આકસ્મિક હડતાળ પાડવાના સામ્યવાદીઓના આદેશને ઠુકરાવી દેનાર
કામગારોને પોલીસ રક્ષણ આપવાના મુંબઈ સરકારના નિર્ણયથી પણ નેહરુ નારાજ થયા.

મદ્રાસ પ્રાંતમાં વેલોર મુકામે હિંસાખોરી ભડકાવવા માટે બાટલીવાલા નામના મુંબઈના
સમાજવાદીની ધરપકડ કરવામાં આવી, ત્યારે પોતે મર્યાદા ઠરાવી લેવી જોઈએ તેવું
જવાહરલાલને લાગ્યું. બાટલીવાલા જેવાની ધરપકડો કરતાં અગાઉ પ્રાંતની સરકારોએ
કારોબારી જોડે મસલત કરવી, તેવા નિયમ માટેની દરખાસ્ત તેમણે રજૂ કરી. રાજાજીએ આ
દરખાસ્તનો વિરોધ કર્યો અને વલ્લભભાઈએ તેમને પૂરેપૂરો ટેકો આપ્યો. ગાંધીજીએ પણ