૧૯૪૫-૪૭/વિજય ૩૪૫

કૉંગ્રેસે સિમલા દરખાસ્ત સ્વીકારી લીધી. જિન્નાહે આ દરખાસ્ત નામંજૂર કરી. વૅવેલના
શબ્દોમાં કહીએ તો "જિન્નાહ મુસલમાનોને નીમવાનો સુવાંગ હક્ક માગી રહ્યા હતા."૧૦
આ માગણી સ્વીકારી લેવામાં આવે તો કૉંગ્રેસ કેવળ હિંદુઓનો પક્ષ બની જાય. વૅવેલે વચલો
રસ્તો સૂચવ્યો કે કૉંગ્રેસી ન હોય અને લીગી પણ ન હોય તેવા એક મુસલમાનનો
કારોબારીમાં સમાવેશ કરવો.★ બાકીની ચાર બેઠકો માટે મુસલમાનોની નિમણૂક લીગ કરે.
આ સમાધાન કૉંગ્રેસે મંજૂર રાખ્યું, પણ જિન્નાહે તેનો અસ્વીકાર કર્યો.

વૅવેલ તેના પ્રત્યાઘાત રૂપે પાંચથી છ કૉંગ્રેસીઓ અને તેટલી જ સંખ્યાના બિનલીગી
મુસ્લિમોની કાઉન્સિલ રચી શક્યા હોત. પંજાબમાં યુનિયનિસ્ટ પક્ષના વડા પ્રધાન ખીઝર
હયાત ખાને આવા મુસલમાનોની આગેવાની સ્વીકારી હોત, અથવા કેવળ કૉંગ્રેસી
સભાસદોને લઈને બાકીની બેઠકો મુસ્લિમ લીગ માટે કામચલાઉ ખાલી રાખી શક્યા હોત.
કેટલાક ગવર્નરોએ આવી સલાહ આપી હોવા છતાં, વૅવેલે બેમાંથી એક પણ વિકલ્પનો
સ્વીકાર કર્યો નહીં. વૅવેલે કહ્યું છે તેમ જિન્નાહનું વલણ પોતાને તદ્દન અસ્વીકાર્ય હતું.૧૧ પણ
કૉંગ્રેસનું વર્ચસ્વ ધરાવતી કાઉન્સિલ તેમને વધારે અસ્વીકાર્ય હતી. "ભારત છોડો"
આંદોલન હજી ભુલાયું ન હતું અને આ બળવાખોર પક્ષના મુખ્ય પ્રતિસ્પર્ધી જિન્નાહનો
પરાજય વૅવેલ અથવા અંગ્રેજ સરકાર કબૂલ રાખી શકે તેમ ન હતું.

તેથી તેમણે જાહેર કર્યું કે વાટાઘાટો પડી ભાંગી છે અને મહેમાનો પાછા ઘરભેગા થઈ શકે
છે. જિન્નાહનો સિતારો વધારે ચમક્યો. દસ મહિના અગાઉ મહાત્માજી તેમનો દરવાજો
ઠોકતા આવ્યા હતા. અને હવે વાઇસરૉય પણ તેમની તાબેદારી સ્વીકારતા હોય તેવું
મુસલમાનોને દેખાયું. જિન્નાહ સાથે સંબંધ ન હોય તો પોતાનું ભાવી ઉજ્જડ છે તેવું
મુસલમાન આગેવાનોને લાગ્યું.

છતાં હિમાલયની હવામાં પંદરવીસ દિવસ ગાળવાથી થાકેલાં શરીર અને મન ફરી
પ્રફુલ્લિત થયાં. દા. ગાંધીજીએ પોતાના કુદરતી ઉપચાર ફરીથી શરૂ કરવા વલ્લભભાઈને
સમજાવ્યા અને પૂનાના દવાખાનામાં મહિનાઓ સુધી રહેવા માટે વલ્લભભાઈ તૈયાર થયા.
સિમલામાં વૅવેલ જોડે તેમનો બહુ સંબંધ બંધાયો નહીં. વલ્લભભાઈના પ્રભાવથી વાકેફ હોવા
છતાં વાઇસરૉયે કૉંગ્રેસના પ્રમુખ તરીકે આઝાદ અને રાહબર તરીકે ગાંધીજી જોડે કામ
પાડ્યું. અવિધિસરની વાતો માટે તેમણે જવાહરલાલ અને રાજેન્દ્રપ્રસાદને બોલાવ્યા, પણ
વલ્લભભાઈને કદી આમંત્રણ આપ્યું નહીં.

અહમદનગરમાં તેમણે સાંભળ્યું હતું તેમ વૅવેલને વલ્લભભાઈ માટે પૂર્વગ્રહ હતો. વૅવેલે
તેની ડાયરીમાં થોડા દિવસ પછી લખ્યું છે, "મને કહેવામાં આવ્યું છે કે પોતાની શરતે
સરકાર સાથે સહકાર કરવો અથવા હિંસાચારનો આશરો લેવો - તેની તરફદારી કરનાર જૂથો
વચ્ચે કૉંગ્રેસમાં જબરદસ્ત ગજગ્રાહ ચાલી રહ્યો છે. વલ્લભભાઈ હિંસાચારનો ટેકેદાર છે."
બાતમીદારોએ વૅવેલને જણાવ્યું કે "કૉંગ્રેસમાં વલ્લભભાઈ સૌથી વધારે બળવાન છે એટલું
જ નહીં પણ કૉંગ્રેસની આક્રમક નીતિના તે ખરેખરા પ્રભાવી સંચાલક બળ છે. અને ઘણા
કઠણ કાળજાના માણસ છે."૧૨ આ મજબૂતી વૅવેલને મન હિંસાખોરી હતી.

★ પંજાબના યુનિયનિસ્ટ પક્ષે સૈનિક ભરતીમાં ઘણી મદદ કરી હતી. આ પક્ષનો મુસલમાન
સભાસદ નિમાય તેવી વાઇસરૉયની મનીષા હતી.