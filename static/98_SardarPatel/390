૩૯૦ પટેલ

આવી. આ બંને વચ્ચેનો તફાવત ભૂલવા સરદાર તૈયાર ન હતા.

વલ્લભભાઈનો ક્રિપ્સ પર પત્ર, ૧૫-૧૨-૪૬: મુસ્લિમ લીગે સીધા પગલાનો કાર્યક્રમ
જાહેર કર્યો ત્યારે સખત પગલાં ભરાયાં હોત અથવા ભરવા દેવામાં આવ્યાં હોત... તો
જાનમાલની આ ગંજાવર ખુવારી અને લોહી થિજાવી નાખે તેવા ભયંકર બનાવો બન્યા ન
હોત, પણ અહીંયાં તો વાઇસરૉય બિલકુલ ઊલટી રીતે વર્તે છે. કલકત્તાના મહાસંહાર
પછી તેમનું દરેક કૃત્ય મુસ્લિમ લીગને પ્રોત્સાહન આપવાનું અને તડજોડ માટે અમારા
પર દબાણ લાવવા જેવું રહ્યું છે.૨૪૫

જિન્નાહને પણ વૅવેલ જોડે ઝઘડો હતો, છતાં વાઇસરૉયની ડાયરી પરથી વલ્લભભાઈનો
આક્ષેપ સાચો ઠરે છે. વૅવેલને લીગ માટે ખૂબ સહાનુભૂતિ હતી, તેમાં નવાઈ જેવું નથી.
લડાઈ ચાલતી હતી અને વૅવેલ સરસેનાપતિ હતા ત્યારે કૉંગ્રેસે ૪૨નું આંદોલન ઉપાડ્યું હતું.
વૅવેલ જોડેની છેલ્લી મુલાકાતમાં વલ્લભભાઈએ લિયાકતના "ચબરાક" અંદાજપત્રની
સખત ટીકા કરી હતી.૨૪૬ આ અંદાજપત્રમાં ધંધાદારીઓ પર નફાકર અને આવકવેરાના
ઊંચા દરની દરખાસ્ત રજૂ કરી હતી. આ કમરતોડ કરવેરાથી દેશના ધનિક વર્ગ અને કૉંગ્રેસ
વચ્ચેના સંબંધો બગડી જાય તેવો સંભવ હતો. જવાહરલાલને પણ લિયાકતની દરખાસ્ત
ગમી ન હતી. પણ સમાજવાદના ટેકેદાર હોવાથી તેમની ટીકા અતિશય મર્યાદિત બની ગઈ.
આ દરખાસ્તો સામે ઝુંબેશ ચલાવીને વલ્લભભાઈએ વૅવેલની મદદથી તેમાં ફેરફારો કરાવ્યા.

બ્રિટનની વિદાયની તારીખ નક્કી થઈ અને કદાચ પ્રાંતિક સરકારોને સત્તા સોંપવી પડશે
તેવો એટલીનો ઉદ્ગાર - આ બે કારણસર પ્રાંતો પર કબજો જમાવવાની દોડધામ શરૂ થઈ.
બંગાળના પ્રધાનમંડળ પર લીગનું વર્ચસ્વ હતું. ચૂંટણીઓ પછી સિંધની સરકાર પણ
સંપૂર્ણતઃ લીગના કબજામાં હતી. બલૂચિસ્તાન પર આધાર રાખી શકાય. પણ
પાકિસ્તાનના આધારસ્તંભ જેવા પંજાબમાં વહીવટી તંત્ર લીગના દુશ્મન જેવી સંયુક્ત
સરકારના તાબામાં હતું. અને લીગને જે બે અન્ય પ્રાંતો - આસામ અને વાયવ્ય સરહદનો
પ્રાંત - જોઈતા હતા તે બંનેમાં કૉંગ્રેસનું શાસન હતું.

આ ત્રણ સરકારોને પછાડવા માટે લીગે આંદોલનો શરૂ કર્યાં. આસામમાં આંદોલન તદ્દન
નિષ્ફળ નીવડ્યું. પણ વાયવ્ય સરહદના પ્રાંતમાં મહત્ત્વનું માનસપરિવર્તન આવ્યું. કૉંગ્રેસ
પ્રધાનમંડળને પછાડી શકાયું નહીં. પણ "ઇસ્લામ ખતરેમેં હૈ" એ સૂત્રને ઘણો ટેકો
મળ્યો. કૉંગ્રેસની તરકીબનું અનુકરણ કરીને લીગે કાયદા તોડવા માંડ્યા તેથી પ્રાંતિક સરકારે
આવા સંખ્યાબંધ લોકોની ધરપકડ કરી, અને તેને કારણે સરકારની લોકપ્રિયતામાં ઘટાડો
થયો.

સૌથી મહત્ત્વના વિસ્તાર પંજાબમાં મુસલમાનો, હિંદુઓ અને શીખોએ પોતપોતાનાં
લશ્કરો ઊભાં કર્યાં. મુખ્ય પ્રધાન ખીઝર હયાતખાન ઇસ્લામના શત્રુઓનો ચમચો છે, તેવી
તેમની વગોવણી કરવામાં આવી. પ્રતિબંધોનો ભંગ કરીને સ્ત્રીઓ અને વિદ્યાર્થીઓ સહિતના
મુસલમાનોનાં ટોળાંઓ સરકારી મકાનો પર પિકેટિંગ કરવા લાગ્યાં. આ મકાનો પર લીગનો
ધ્વજ ચડાવવામાં આવ્યો અને રેલવેગાડીઓની અવરજવર અટકાવી દેવામાં આવી. એટલીની
જાહેરાત પછી દસમા દિવસે - માર્ચની ૨ તારીખે - ખીઝરે નમતું મૂક્યું અને રાજીનામું