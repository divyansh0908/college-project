૨૫૬ પટેલ

જવું જોઈએ.... આજની વિકટ પરિસ્થિતિમાં ચૂંટણી સર્વાનુમતે થાય તે અતિશય
ઇચ્છનીય છે.

હું ખસી જાઉં છું તેનો અર્થ એવો નથી કે જવાહરલાલે દર્શાવેલાં મંતવ્યો મેં સ્વીકારી
લીધાં છે. કૉંગ્રેસીઓ ખચીત જાણે છે કે કેટલીક મહત્ત્વની બાબતોમાં મારા વિચારો
જવાહરલાલજીના વિચારો કરતાં તદ્દન ભિન્ન છે. ઉદાહરણ તરીકે વર્ગો વચ્ચેનો વિગ્રહ
અનિવાર્ય છે તેવું હું માનતો નથી.

(વળી) આપણો સામાન્ય હેતુ સાધવા માટે કોઈ પ્રસંગે હોદ્દાનો સ્વીકાર ઇચ્છનીય
થઈ પડે તેવી પરિસ્થિતિ પણ હું કલ્પી શકું છું. આ બાબતમાં જવાહરલાલજી અને મારી
વચ્ચે તીવ્ર મતભેદ થવાનો સંભવ છે.

આપણે સહુ જાણીએ છીએ કે જવાહરલાલજી કૉંગ્રેસ પ્રત્યે એટલી બધી નિષ્ઠા ધરાવે
છે કે તેઓ બહુમતીથી થયેલા નિર્ણયો માન્ય રાખશે.

કૉંગ્રેસના પ્રમુખના હાથમાં આપખુદ સત્તા હોતી નથી. એક વિખ્યાત સંસ્થાના તેઓ
અધ્યક્ષ છે.... વ્યક્તિ ગમે તે હોય પણ તેની વરણી કરી લેવાથી કૉંગ્રેસ પક્ષ પોતાની
વિશાળ સત્તાનો ત્યાગ કરતો નથી.૬૧

આ શરતોનો સ્વીકાર કરીને જવાહરલાલે સ્પષ્ટતા કરી કે "પ્રમુખ માટેની આ ચૂંટણીને
સમાજવાદના સ્વીકાર અથવા હોદ્દાઓના અસ્વીકાર માટેના નિર્ણય તરીકે સમજવી તે બેહૂદું
છે."૬૨ "નેહરુ આમજનતાને આકર્ષિત કરીને તેમના મત મેળવે અને ચૂંટણી જીત્યા પછી
રચાયેલાં પ્રધાનમંડળો વલ્લભભાઈના કબજામાં રહે, તેવું કાર્ય-વિભાજન કૉંગ્રેસમાં
સ્થપાયું." સામ્યવાદી આગેવાન નાંબુદ્રીપાદે તારવેલો આ સારાંશ સાચો છે.૬૩ સન
૧૯૩૬માં વલ્લભભાઈ અને જવાહરલાલ એકબીજાના વિરોધી હતા અને એકબીજા અંગે
દુશ્મની સેવતા હતા. છતાં આ બંને એવી વિશાળ એક યોજનાનું અંગ બન્યા અને તેમનાં
કાર્ય એકબીજનાં વિરોધી નહીં પણ એકબીજાનાં પૂરક બન્યાં. આને લીધે જ સન ૧૯૩૬ની
આખરમાં ફૈઝપુર મુકામે ગાંધીજીએ કૉંગ્રેસને જણાવ્યું કે "મારી બધી ચિંતાનો બોજો મેં
જવાહરલાલ અને વલ્લભભાઈના ખભા પર લાદી લીધો છે."૬૪

બાણમાંથી છૂટેલા તીરની માફક જવાહરલાલ દેશભરમાં ધૂમી વળ્યા૬૫ અને
આમજનતાના મત મેળવી લાવ્યા. વલ્લભભાઈએ પણ ઘણો પ્રવાસ કર્યો અને ઘણી
ચૂંટણી-સભાઓમાં ભાષણો કર્યાં. છતાં તેમનું મુખ્ય કામ ચૂંટણી માટે ફંડ ઉધરાવવાનું અને
વહેંચણી કરવાનું, તથા કૉંગ્રેસ ઉમેદવારોની પસંદગી અંગે ઊભા થયેલા ઝઘડાઓનું નિવારણ
કરવાનું અને લવાદી કરવાનું હતું. આ બંને કામ સરદારે તદ્દન કઠોરતાપૂર્વક બજાવ્યાં.
"ઇંગ્લૅંડ જઈ આવેલી, ટાપટીપથી સજ્જ વ્યક્તિ સરદારને સુરતમાં મળવા ગઈ અને કહ્યું કે
પોતે કૉંગ્રેસની ટિકિટ મેળવવા ઇચ્છા રાખે છે. સરદારે તેમને માથાથી પગ સુધી નિહાળ્યા
'તમે અમને ફાવો નહીં' તેવું કહીને બીજા મુલાકાતી સાથે વાત કરવા લાગ્યા."૬૬

ચૂંટણીમાં કૉંગ્રેસનો જ્વલંત વિજય થયો. અગિયારમાંથી પાંચ પ્રાંતો - ઉત્તર પ્રદેશ,
બિહાર, મદ્રાસ, મધ્ય પ્રદેશ અને ઓરિસ્સામાં કૉંગ્રેસને ચોખ્ખી બહુમતી મળી અને
મુંબઈ, બંગાળ, આસામ અને વાયવ્ય સરહદના પ્રાંતમાં સૌથી વધારે બેઠકો મળી.
બહુમતી બેઠકો મેળવ્યા છતાં કૉંગ્રેસ પ્રધાનમંડળ રચશે ? ઉત્તર પ્રદેશ પ્રાંતિક કૉંગ્રેસમાં
હોદ્દા સ્વીકારનો વિરોધ કરતો ઠરાવ જવાહરલાલે બળજબરીથી પસાર કરાવ્યો.૬૭