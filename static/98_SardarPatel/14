૧૪ પટેલ

ઇંચ (૧ મીટર ૬૬ સે.મી.) હતી અને વાન શામળો હતો. માથામાં ટાલ પડવા માંડી
હોવાથી તેમનું મોટું કપાળ વધારે મોટું લાગતું હતું. છ ગામના લોકોની માફક વલ્લભભાઈ
પણ મૂછો રાખતા. વિઠ્ઠલભાઈ વલ્લભભાઈ કરતાં થોડા નીચા હતા. તેમને પણ ટાલ પડવા
માંડી હતી. વિઠ્ઠલભાઈ મૂછ સાથે દાઢી પણ રાખતા હતા. દૃઢ હડપચી અને મોટાં નસકોરાંને
કારણે વલ્લભભાઈ બાજુમાંથી વધારે આકર્ષક દેખાતા હતા. * વલ્લભભાઈ રૂપાળા નહીં હોય
પણ તેમનો ગંભીર ચહેરો, આરપાર વીંધી નાખતી આંખો અને ચહેરા પરની કડકાઈ
વકીલાતની શરૂઆત કરી ત્યારે પણ જોનારને ગભરાવી મૂકે તેવાં હતાં.

નડિયાદની ઈશાને ૬૬ માઈલ દૂર આવેલા પંચમહાલ જિલ્લામાં ગોધરાના ધૂળિયા ગામે
વલ્લભભાઈએ ત્રણ વરસ વકીલાત કરી. વિઠ્ઠલભાઈ બોરસદ ગયા હતા. બોરસદ ચરોતરનું
ગામ હતું અને કરમસદથી નજીક હતું. વિઠ્ઠલભાઈએ નાના ભાઈને ભાગીદાર તરીકે
બોલાવ્યા, પણ વલ્લભભાઈ જાતે ભણેલા તેમ જાતે જ અલગ વકીલાત કરવા ઇચ્છતા હતા.
અને તેથી તેમણે ગોધરામાં નસીબ અજમાવવાનું ઠરાવ્યું. વલ્લભભાઈએ ઝવેરબાને તેડાવી
લીધાં. ઝવેરબા તે વખતે સાસરાના ગામ હતાં કે પિયરમાં રહેતાં હતાં તે આપણે જાણતા
નથી. વલ્લભભાઈએ મિત્ર પાસેથી નાણાં ઉછીનાં લીધાં, ગોધરામાં ઘર ભાડે રાખ્યું,
હરાજીમાંથી એક ટેબલ, થોડી ખુરસીઓ, થોડી શેતરંજીઓ ખરીદી લીધાં અને પોતાની
કારકિર્દીનો આરંભ કર્યો. લગ્ન તો સાતઆઠ વરસ અગાઉ થયાં હતાં, પણ તેમનું સહજીવન
હવે શરૂ થયું.

આ સહચારનાં આનંદ, આશ્ચર્ય અને અન્ય સુખોપભોગ અથવા નાનામોટા ઝઘડાઓ
રિસામણાં-મનામણાં વિશે આપણે કશું જ જાણતા નથી. તે જમાનાના રીતરિવાજો અને
વલ્લભભાઈના અતડાપણાને કારણે આ દંપતીના સુખોપભોગ, યુવાન પત્ની તરફની
લાગણીઓ કોઈ ત્રાહિત વ્યક્તિને જાણવા મળે તે અશક્ય હતું અને હદ વટાવી ન જાય ત્યાં
સુધી ગૃહસ્થ જીવનના નાનામોટા કંકાસ પણ બહારના લોકો જાણી શકે એમ ન હતું. પણ
બંને ભર યુવાનીમાં હતાં. વલ્લભભાઈ પચીસ વરસના હતા અને દુનિયાદારીનો અનુભવ
લેવાની શરૂઆત થઈ હતી; ઝવેરબા વીસેક વરસનાં હતાં. ઝવેરબા તદ્દન અભણ હતાં, તેવું
કહેવાય છે. આ હકીકત સાચી હોય તોપણ લાંબા ગાળા પછી સાથે રહેતાં થયેલાં આ
દંપતીના પરસ્પર સુખાનુભવમાં તેને કારણે બાધા આવી નહીં.

પણ થોડા મહિનામાં પ્લેગનું મહાસંકટ આવી પડ્યું. બીજા નંબરના નરસિંહભાઈ પર
લખેલા કાગળમાં વલ્લભભાઈએ પ્લેગનો ઉલ્લેખ કર્યો છે, પ્લેગને કારણે પોતાના ધંધા પર
પડનારી અસર તથા કરમસદના કુટુંબીજનોની સુખાકારી અંગે તેમાં ચિંતા વ્યકત કરવામાં
આવી છે. નાના ભાઈ કાશીને વલ્લભભાઈએ પોતાની ઓથમાં લીધો હતો તેનો ઉલ્લેખ છે,
પણ ઝવેરબાનું નામ નથી. બાપને પ્રણામ લખ્યા છે, પણ માતા લાડબા અંગે કશું નથી.
આ પત્રમાં જે છે અને જે નથી તેના પરથી તે જમાનાની તાસીર સ્પષ્ટ જોઈ શકાય છે.

તા. ૧૬-૩-૧૯૦૧ પૂજ્ય નરસિંહભાઈ, અહીં પ્લેગનું જોર વધી રહ્યું છે. રોજના દસ
કેસ થાય છે અને ઉંદરો ઘણા મરે છે. કોર્ટમાં કામકાજ અટકી પડ્યું છે અને આવતા

* અડધી સદી પછી લખાયેલા લેખમાં સ્ટેટ્સમૅનના તંત્રી ઇઆન સ્ટિફન્સે તેમને "અસાધારણ
પ્રમાણમાં આકર્ષક" ગણાવ્યા છે.૩૬