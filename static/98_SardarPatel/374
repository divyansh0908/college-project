૩૭૪ પટેલ

પરિષદમાં તેમણે ફરી વખત કહ્યું કે "કૉંગ્રસ તમામ સમજૂતીઓ અને કરારોથી સંપૂર્ણ
મુક્ત છે."૧૬૭ "કૅબિનેટ મિશને જે કલ્પના કરી છે, તેના કરતાં સંઘ સરકાર ઘણી વધારે
મજબૂત બનવાની છે" તેવું જાહેર કરીને નેહરુએ જૂથરચના અંગે કહ્યું :

ઘણો મોટો સંભવ છે કે આવાં જૂથો થવાનાં જ નથી. અ (હિંદુ બહુમતી વિસ્તારનો)
વિભાગ જૂથરચનાની વિરુદ્ધ ઠરાવ કરશે તે દેખીતું જ છે. જુગારના દાવની ભાષામાં કહું
તો વાયવ્ય સરહદ પ્રાંતના જૂથરચનાનો વિરોધ કરવાના ચાન્સ એક સામે ચાર જેટલા છે.
તો પછી બ જૂથ પડી ભાંગશે. (ક વિભાગ અંગે) હું ખાતરીપૂર્વક હિંમતભેર કહી શકું છું
કે ત્યાં પણ છેવટે તો જૂથરચાવાની શક્યતા જ નથી; કારણ કે સંજોગો ગમે તેવા હોય
તોપણ આસામ આવું જૂથ સાંખી લેવાનું નથી.૧૬૮

જિન્નાહ હથિયાર ઉગામીને દોડ્યા. નેહરુની જાહેરાત "મે ૧૬ તારીખની યોજનાનો
સદંતર નકાર છે" તેવું જાહેર કરીને જિન્નાહે ઇંગ્લૅંડની સરકાર પાસે માગણી કરી કે કૉંગ્રેસે
લાંબા ગાળાની યોજના સ્વીકારી લીધી છે તે છાપ "હવે દૂર થઈ જવી જોઈએ."૧૬૯
ઇગ્લૅંડની સરકારે આવું કરવાનો ઇન્કાર કર્યો, ત્યારે જિન્નાહે લીગ પાસે મે ૧૬ની યોજનાનો
સ્વીકાર રદ કરાવ્યો, અને પાકિસ્તાન મેળવવા માટે "સીધાં પગલાં"ની શરૂઆત કરી.૧૭૦
લીગે જ્યારે આ ગંભીર મહત્ત્વનો નિર્ણય કર્યો તે દિવસે નેહરુની ભૂલથી ડઘાઈ ગયેલા
વલ્લભભાઈએ લખેલા પત્રમાં નેહરુનું નિખાલસ પણ સહાનુભૂતિપૂર્ણ વિશ્લેષણ જોવા મળે
છે અને તેમાં પૂરી આત્મશ્રદ્ધાની ખુમારીવાળા વલ્લભભાઈનાં દર્શન થાય છે.

વલ્લભભાઈનો દ્વારકાપ્રસાદ મિશ્રને પત્ર, ૨૯-૭-૪૬ : નેહરુ ચોથી વખત (પ્રમુખ)
ચૂંટાયા, પણ કોઈ કોઈ વખત બાળક જેવા ભોળપણથી વર્તે છે.... આપણે ગુસ્સામાં
ભાનસાન ગુમાવી બેસવું નહીં.... નેહરુની પત્રકાર પરિષદ તેમની આવેગશાળી
મૂર્ખાઈનો નમૂનો છે.

આ ભોળપણ અને આવી ભૂલો છતાં નેહરુને આઝાદી માટે જ્વલંત પ્યાર છે અને
પારાવાર ઉત્સાહ છે. આને કારણે તે ઘણી વાર અધીરા થઈ જાય છે અને એટલા ઊકળી
ઊઠે છે કે તે પોતે ભાન ભૂલી જાય છે.... વિરોધને કારણે તે પાગલ જેવા થઈ જાય છે
કારણ કે તેમનામાં ઘણી અધીરાઈ છે.

પણ તમારે ખાતરી રાખવી જોઈએ કે કૉંગ્રેસની નીતિ ઘડનાર જૂથમાં અમારામાંથી
કોઈ પણ એક હશે ત્યાં સુધી આ વહાણની સીધી અને સ્થિર પ્રગતિમાં અંતરાય પડવાનો
નથી.૧૭૧

જવાહરલાલની જાહેરાતને કારણે જિન્નાહનો પ્રખર વિરોધ ભડકી ઊઠ્યો. પણ
વલ્લભભાઈના વિચારો પણ આવા જ હતા અને તેમણે પોતાના અંગત મિત્રો પાસે દર્શાવ્યા
પણ હતા.★ નેહરુની ભૂલનું પરિણામ ઘણું ગંભીર આવ્યું. "ઇતિહાસના પ્રવાહને પલટી

★ સરખાવો: વલ્લભભાઈનો વઝિરાણી પર પત્ર, ૨-૪-૪૬ : "મને ખાતરી છે કે સિંધના
મુસલમાનોને પંજાબની તાબેદારી ફાવવાની નથી... કોઈ પ્રાંત પોતાની પ્રાદેશિક સ્વાયત્તતા છોડે
નહીં. આ માનવસ્વભાવથી વિરુદ્ધ છે." S.P.C. ખંડ ૩, પાનું ૧૦૫.