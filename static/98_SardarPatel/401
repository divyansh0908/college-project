૧૯૪૫-૪૭/વિજય ૪૦૧

વલ્લભભાઈ જોડે ફરી વખત વાત કર્યા પછી, મેની ૧૦મી તારીખે સવારે, મેનને પોતાની
યોજના માઉન્ટબૅટન, નેહરુ અન મિવિલેને જણાવી. તે દિવસે બપોરે નેહરુએ વલ્લભભાઈને
ટેલિફોન કર્યો, તેમને મેનન યોજનાનો સારભાગ કહી સંભળાવ્યો, અને આ બાબતમાં
સરદારને કેવું લાગે છે, તે પૂછ્યું. "આ યોજનાનો સ્વીકાર કરવા સિવાયનો બીજો વિકલ્પ
આપણી પાસે નથી" તેવું વલ્લભભાઈએ કહ્યું. "આ યોજનાથી આપણે ભારતનો કેટલોક
વિસ્તાર ગુમાવીએ છીએ,  પણ બીજી (બાલ્કન) યોજનામાં તો બધું ગુમાવવું પડશે."
સરદાર પોતાની જોડે સહમત છે તે જાણીને નેહરુને આસાયેશ થઈ પણ તેમને બે ચિંતા હતી.
કૉંગ્રેસ કારોબારી નવી યોજના સ્વીકારી લેશે? અને બાપુનું શું? જવાહરલાલે થોડા સમય
અગાઉ મેનનને જણાવ્યું હતું કે "આ વાત તો સરદારે જ બાપુને કરવી પડશે."

વલ્લભભાઈએ કહ્યું કે આપણે બંને સંયુક્ત રીતે જે વાત રજૂ કરીએ તે કારોબારી સ્વીકારી
લેશે. નેહરુને વારસદાર જાહેર કરનાર માણસની બાબતમાં જવાહરલાલની ચિંતા અંગે સરદારે
કહ્યું કે "બાપુ આપણું દૃષ્ટિબિંદુ સમજે તે જવાબદારી મારી રહેશે." નેહરુએ છેલ્લે પૂછ્યું
"તો પછી આ બાબતમાં પોતે આગળ ચાલે?" જવાહરલાલ જાહેરમાં આવેશપૂર્ણ અને
ખાનગીમાં બહુ અનિર્ણીત હતા, જ્યારે વલ્લભભાઈ જાહેરમાં જોખી જોખીને બોલતા, પણ
અંગત નિર્ણય કરવાનો હોય ત્યારે દૃઢતાથી વર્તતા. તેમણે નેહરુને અતિશય મક્કમતાથી હા
પાડી. આ રીતે મે મહિનાની ૧૦મી તારીખે બપોરે ભારતના ભાગલા પાડવા અંગે કૉંગ્રેસની
સંમતિ આખરી બની ગઈ.૩૦૦ મેનનની યોજના અંગે નેહરુ અને વલ્લભભાઈના પ્રતિભાવ
જાણ્યા પછી અને ૧૦મી મેની રાત્રે બાલ્કન યોજના પ્રત્યે નેહરુએ આપેલા ઉગ્ર પ્રતિભાવને
કારણે માઉન્ટબૅટને બાલ્કન યોજના પડતી મૂકી, અને મેનન યોજના અથવા વિભાજનની
આખરી યોજના અંગીકાર કરી લીધી.

એ.પી.એ.ને આપેલી મુલાકાતમાં વલ્લભભાઈએ સૂચવ્યું હતું તે પ્રમાણે નવી યોજનામાં
હયાત બંધારણસભા અને સિંધ, બલૂચિસ્તાન, પશ્ચિમ પંજાબ અને પૂર્વ બંગાળના
સભાસદોની બનેલી બીજી બંધારણસભા - એવાં બે કેન્દ્રોને સત્તાસોંપણી થવાની હતી.
વિભાજિત ભારત બંધારણસભા દ્વારા અને પાકિસ્તાન પોતાની ધારાસભા દ્વારા સાંસ્થાનિક
દરજ્જો પ્રાપ્ત કરી લેશે. પણ આ સાંસ્થાનિક દરજ્જો પૂર્ણ સ્વરાજ કરતાં કોઈ રીતે ઊતરતો
હશે નહીં. આ નવાં સંસ્થાન મન ફાવે તે ક્ષણે કૉમનવેલ્થમાંથી નીકળી જઈ શકશે. વાયવ્ય
સરહદનો પ્રાંત લોકમત દ્વારા ભારત અને પાકિસ્તાન વચ્ચે પસંદગી કરશે, અને તેવી જ રીતે
આસામમાં મુસ્લિમ બહુમતી ધરાવતો સિલ્હટ જિલ્લો પણ કરશે. દેશી રાજ્યો ભારત
અથવા પાકિસ્તાન સાથે જોડાઈ શકશે, અથવા અળગાં રહી શકશે. લશ્કરના વિભાગ
પાડવામાં આવશે અને પંજાબ તથા બંગાળની સરહદ એક કમિશન ઠરાવી આપશે.

દિલ્હી પાછા ફરીને માઉન્ટબૅટને ઝડપભેર કામ ઉપાડ્યું. વલ્લભભાઈ, નેહરુ, જિન્નાહ,
લિયાકત અને બલદેવસિંઘ સમક્ષ વિભાજન યોજના રજૂ કરી. મેની ૧૭મી તારીખે નેહરુએ
લેખિત અનુમતી આપી. "ઊંડા ખેદ અને અત્યંત વેદના સાથે અમે આ દરખાસ્તને મંજૂરી
આપી છે...મેં સરદાર પટેલ જોડે મસલત કરી છે અને આ પત્રમાં તેમના વિચારો પણ
સામેલ છે."૩૦૧

જિન્નાહ વધારે સાવધ રહ્યા. પંજાબ અને બંગાળના વિભાજનના પાયા પર સમાધાનની

પ.૨૬