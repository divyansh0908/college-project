૧૯૪૫-૪૭/વિજય ૩૮૧

પ્રભુત્વના શત્રુ તરીકે બંને સામેની છાવણીમાં છે. મણિબહેન જોડે વાત કરીને સરદારે
ઔરંગઝેબ રોડનું મકાન પસંદ કર્યું. જવાહરલાલે યૉર્ક રોડના ખૂણા પરનું મકાન પસંદ કર્યું
હતું. મસલત કરવાની સગવડ રહેતી હતી અને લગભગ દરરોજ સાંજે બંને મહારથીઓ
મળતા. મોટા ભાગે જવાહરલાલ મળવા માટે ચાલી આવતા.

૧, ઔરંગઝેબ રોડનું મકાન ગોળ હતું, ફરતે મોટી પહોળી ગોંદરી હતી અને આંગણું
વચ્ચે હતું. પ્રવેશખંડ, શયનખંડ, દીવાનખાનું અને કાર્યાલય, એવા ઓરડાઓ લાઇનસર
હતા અને ચક્રાકારે ગોઠવાયા હતા. સરકાર તરફથી માળી, બેત્રણ નોકરો અને સાદા વેશમાં
એક રક્ષક રાખવામાં આવતા હતા. સરદાર મણિબહેન સાથે આ ઘરમાં હોદ્દો લીધા પછી
એક મહિને સન ૧૯૪૬ના ઑક્ટોબરમાં રહેવા આવ્યા. તે પહેલાં દિલ્હીમાં હોય ત્યાં સુધી
હંમેશાં બિરલા હાઉસમાં રહેતા હતા.

નવા કામને કારણે નવા સાથીઓ આવ્યા. સરકારી તંત્રનું સંચાલન કરનાર અંગ્રેજો અને
હિંદીઓ હવે વલ્લભભાઈને તાબેદાર હતા અને તેમનો હુકમ પાળવા બંધાયેલા હતા.
આમાંથી અનેક લોકો એવા હતા કે જેમણે કૉંગ્રેસીઓને જેલમાં ધકેલી દીધા હતા. ભૂતકાળને
ભૂલી જઈને અને જૂની વાતો માફ કરીને વલ્લભભાઈએ તેમની જોડે અને તેમની મારફતે કામ
કરવા માંડ્યું. મોટા ભાગના અધિકારીઓ પણ ભૂતકાળને ભૂલી ગયા. વલ્લભભાઈને મન
સૌથી વધારે મહત્ત્વની વાત એ હતી કે આ લોકોમાં સહાય કરવાની શક્તિ હતી અને તેમને
છંછેડવામાં આવે તો નુકસાન પણ પહોંચાડી શકે તેમ હતા !

કૉંગ્રેસના અને સ્વાતંત્ર્ય-સંગ્રામના પોતાના સાથીઓને સરદાર ભૂલ્યા નહીં. લગભગ ૩૦
વરસ સુધી આશ્રમોમાં, જેલખાનામાં, આશાનિરાશામાં આ સાથીઓ સાથે ઊભા રહ્યા
હતા. પણ વલ્લભભાઈનો આખો દિવસ નવાં કામોમાં, નવા વાતાવરણમાં, નવા સાથીદારો
જોડે નીકળી જતો. ગાંધીજીની લડતોમાં ઝંપલાવવાનો તેમણે નિર્ણય કર્યો, ત્યારે જેવો
ફેરફાર થયો હતો તેટલો જબરદસ્ત કે આકસ્મિક આ ફેરફાર ન હતો. પણ ફેરફાર તો થયો જ
હતો. પૂર્વ વિસ્તારના હંગામી સરસેનાપતિ તરીકે કામ બજાવતા જનરલ રૉય બુશરે સન
૧૯૪૬ના આખરી મહિનાઓમાં વલ્લભભાઈની જીવનચર્યાનો વૃત્તાંત લખ્યો છે, તેમાં જૂનું
અને નવું બંને જીવન જોઈ શકાય છે. જનરલ બુશરને ગાંધીજીનું આમંત્રણ સ્વીકારી લેવાની
પરવાનગી અંગ્રેજ સરકારે નકારી કાઢી હતી, તેવું સરદારના ખ્યાલમાં હતું.

હું સરદારને ઘેર ગયો અને મને તેમના દીવાનખાનામાં બેસાડવામાં આવ્યો.
વલ્લભભાઈએ આવકાર આપતાં કહ્યું કે "તમે હિંદુસ્તાનના સર્વોચ્ચ સરસેનાપતિને
મળવા ગયા નહીં તેથી હવે આપણે ચા પીએ ત્યારે તમે તેમનાં દર્શન તો જરૂર કરો" તેવું
કહીને વલ્લભભાઈ ઓરડાની બહાર ગયા અને ગાંધીજીનો મોટો ફોટો લઈ આવીને તેમણે
મારી સામે ટેબલ પર મૂક્યો.૨૦૭

મહત્ત્વના કાગળો અને ભાષણોના મુસદ્દા લખી શકે તેવા વિશ્વાસપાત્ર સાથીની તત્કાળ
જરૂર હોવાથી વલ્લભભાઈએ બારડોલીની લડતના અને કરાંચી કૉંગ્રેસના પોતાના જૂના સાથી
સ્વામી આનંદને આમંત્રણ આપ્યું. પણ સ્વામીએ જણાવ્યું કે પોતે સંસાર છોડી દીધો છે.
મુંબઈમાં ગૃહમંત્રી હતા તે મોરારજી દેસાઈની સલાહ વલ્લભભાઈએ માગી, ત્યારે તેમણે