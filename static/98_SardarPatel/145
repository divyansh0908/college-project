૧૯૨૨-૨૯/સરદાર ૧૪૫

ચલાવશે અને ત્યાર પછીના દાયકામાં વલ્લભભાઈ તેમની રાજવટનું ભાવિ ઠરાવશે, તેવી તો
કલ્પના પણ ઠાકોર સાહેબને ક્યાંથી હોય ?

જીવનની કેટલીક કઠોર વાસ્તવિકતાથી વલ્લભભાઈને આઘાત લાગતો. સન ૧૯૨૬ના
એપ્રિલમાં ગુજરાતની મુલાકાતે આવેલા રાજાજી જોડે વલ્લભભાઈ અમદાવાદના
મિલમજૂરોના સેંકડો યુવાન છોકરાઓની સભામાં ગયા હતા. શંકરલાલ બૅંકર,
અનસૂયાબહેન તેમ જ અન્ય કાર્યકરો તેમને તાલીમ આપી રહ્યાં હતાં. મહેમાન તરીકે
છોકરાઓ પાસે ભાષણ કરવાનું રાજાજીને કહેવામાં આવ્યું ત્યારે રાજાજીએ તેમને સવાલ
પૂછ્યો કે "તમારામાંથી કેટલાએ દારૂ પીધો છે ?" સવાલનો તરજુમો ગુજરાતી ભાષામાં
થયો કે તરત જ બસો કરતાં વધારે છોકરાઓએ હાથ ઊંચા કર્યા. "આવું હોઈ શકે ?"
વલ્લભભાઈ બોલી ઊઠ્યા. આ કુમળાં બાળકો ! સવાલ તો ગુજરાતીમાં પુછાયો હતો પણ
એક પણ હાથ નીચો ગયો નહીં.૧૧૧

સન ૧૯૨૫ના જાન્યુઆરીની ૧૭મી તારીખે બારડોલીમાં ગાંધીજીએ ભવિષ્ય ભાખ્યું હતું.
ગાંધીજીએ અચાનક લડત મોકૂફ રાખી ન હોત તો સન ૧૯૨૨ના ફેબ્રુઆરીમાં આ તાલુકામાં
સરકાર સામે જંગ શરૂ થવાનો હતો. આ તાલુકામાં ગાંધીજી અને વલ્લભભાઈ પ્રવાસે
નીકળ્યા હતા. અહીં પણ લડતનું જોશ શમી ગયું હતું. અસ્પૃશ્યતાનિવારણની બાબતમાં
બારડોલીના નબળા પ્રયાસ અને બંધનગ્રસ્ત મજૂરોની હાલત અંગે આકરી ભાષામાં ઝાટકણી
કાઢ્યા પછી મહાત્માજીએ કહ્યું :

બારડોલી અંગેની મારી આશા હું કદી છોડવાનો નથી....હું અહીં વલ્લભભાઈને કહેવા
આવ્યો છું કે વલ્લભભાઈ ધારે તો તેમનાં શક્તિ અને પ્રભાવથી બારડોલીનું નામ ઊજળું
કરી શકશે.... હું આજે જેલમાં જવાનું કહેતો નથી. ભવિષ્યમાં આપણે જેલમાં જવાના
છીએ.... પણ અત્યારે સમય જરા પણ અનુકૂળ નથી.૧૧૨

સન ૧૯૨૪ના સપ્ટેમ્બરમાં વાયવ્ય સરહદ પ્રાંતમાં કોહટ મુકામે હિંદુ-મુસલમાન હુલ્લડો
ફાટી નીકળ્યાં હતાં. ત્યાં મહાત્માજી ગયા. કૉંગ્રેસ વતી ગાંધીજી અને શૌકતઅલીએ હુલ્લડો
અંગે તપાસ ચલાવી. હિંદુઓને વટલાવવા માટે રુશવત અને જોરતલબીનો ઉપયોગ થયો
હતો, તેવું તારણ ગાંધીજીએ કાઢ્યું. પણ શૌકતઅલી જાહેરમાં આવું કહેવા માટે તૈયાર ન
હતા. સન ૧૯૧૮થી અલીભાઈઓની બાજુમાં ઊભા રહીને તેમની દરેક વાત ઉપાડી લેનાર
મહાત્માજી અત્યંત નિરાશ થયા. અમદાવાદ સ્ટેશને વલ્લભભાઈ ગાંધીજીને લેવા ગયા અને
આશ્રમ જતાં રસ્તામાં પૂછ્યું : "કોહટમાં કેમ રહ્યું ?"

"મને ઘણી વાતો નવી જાણવા મળી," મહાત્માજીએ કહ્યું. "હું તો સળગી
ઊઠ્યો.... પણ અન્સારી મારી વાત બરાબર સમજ્યા." ગાંધીજીએ કરેલા એકવીસ
દિવસના ઉપવાસ અંગે ઇશારો કરીને વલ્લભભાઈએ કહ્યું કે "આનો અર્થ એ થયો કે કોહટ
તેમ જ અન્યત્ર થયેલાં હુલ્લડો અંગે તમે કરેલું ઉગ્ર પ્રાયશ્ચિત્ત વાજબી ન હતું." "બહારનું
બધું કામ છોડીને આશ્રમમાં બેસી જાઉં તેવું મને થાય છે. આવા ગંદા રાજકારણમાં માણસ
ક્યાં સુધી રહી શકે ? મને લાગે છે કે રાજકારણમાં મારા જેવા માણસનું કામ નથી." "તો

પ.૧૦