૧૯૧૮-૨૨/સાથીદાર ૫૭

ચૂક્યા છે. તેથી માર્ચની ૨૨ તારીખે નડિયાદમાં મળેલી વિશાળ સભામાં ખેડાની લડતના
મંડાણ થયાં.૨૩

દસ દિવસના સર્વેક્ષણમાં જે હકીકતો બહાર આવી તેને આધારે વલ્લભભાઈ અને
ગાંધીજીને ખાતરી થઈ હતી કે ખેડૂતોની માગણી વાજબી હતી. પ્રાટની જોડે ચર્ચા કર્યા પછી
ગાંધીજીએ ફેબ્રુઆરીની ૨૭મી તારીખે તેના પર કડક કાગળ લખ્યો.

તમે ભલું કરવા ચાહો છો પણ પ્રેમના હક્કથી નહીં પણ ભયના જોર પર રાજ ચલાવો
છો.... ખેડાના કિસાનો પાસે સ્વમાન સાચવવાનો એકમાત્ર રસ્તો એ છે કે તમારા
હુકમોનો અનાદર કરીને પોતાની નારાજગી દર્શાવી આપવી.૨૪

પ્રાટને એવો જવાબ વાળવાની ઇચ્છા થઈ હશે કે હિંદુસ્તાનનું શાસન હિંદીઓ ચલાવતા
થશે ત્યારે રાજપુરુષો અને અધિકારીઓ "ભયના બળે નહીં" પણ "પ્રેમના હક્કથી"
શાસન ચલાવશે તેવી કોઈ ખાતરી હતી ? કદાચ આવી ઇચ્છા ન પણ થઈ હોય. કારણ કે
ગાંધીજી કે વલ્લભભાઈ હજુ "સ્વાતંત્ર્ય" અથવા "સ્વરાજ" જેવા શબ્દોનો વપરાશ
કરતા ન હતા. માવળંકર અને દેસાઈને ગાંધીજીએ લખ્યું જ હતું કે આ (સત્યાગ્રહ) માર્ગે જ
તમે સ્વાધીનતા મેળવી શકશો.૨૫ પણ આ કાળે, ખાસ કહીએ તો સન ૧૯૨૦ સુધી,
ગાંધીજીની જીભે આ શબ્દ ભાગ્યે જ ચડતો. ગાંધીજી હજી રાજનિષ્ઠ હતા અને બ્રિટિશ
સામ્રાજ્યમાં હિંદુસ્તાનને સમાન અને ગૌરવભર્યું સ્થાન મળે તેનાથી વધારે કશું વાંછતા ન
હતા. પણ પ્રાટે બીજો મુદ્દો ઉઠાવ્યો. અમદાવાદમાં શાંતિ અને ન્યાયની વાત કરનાર પ્રાટ
સાહેબ ગ્રામવિસ્તારમાં કાયદો ચલાવવા ઇચ્છતા હતા. તેમણે ગાંધીજીને જણાવ્યું કે
હિંદુસ્તાનમાં મહેસૂલના કાયદાનો અનાદર કરવામાં આવે તો આખું વહીવટી તંત્ર નાશ પામે.
તેથી બીજા કાયદા કરતાં આ કાયદાનો ભંગ કરવો તે તદ્દન અલગ બાબત છે.૨૬

માર્ચની ૨૨મી તારીખે હરિયાળીથી વીંટળાયેલા નડિયાદની સભામાં ચાર હજાર માણસો
હાજર હતા. ગાંધીજીએ કહ્યું:

આ જિલ્લાના ખેડૂતો મહેનતુ અને હોશિયાર છે અને તેમણે જાતમહેનતથી સુંદર બગીચા
જેવાં ખેતરો બનાવ્યાં છે. પણ તેમનો પાક નિષ્ફળ જાય છતાં તેમણે મહેસૂલ તો ભરવું જ
પડે, તેવો નિયમ હોઈ શકે નહીં. પાક નિષ્ફળ જાય છતાં સરકાર જબરદસ્તીથી
મહેસૂલવસૂલી કરે તે સહન કરી શકાય નહીં.

લોકો મહેસૂલ મોકૂફીની માગણી કરે છે. અને એકાદ વરસનું વ્યાજ બચાવવા માટે
લોકો જૂઠું બોલે તેવું માન્યામાં આવતું નથી. સરકાર આવો આરોપ મૂકી શકે તે આપણા
બધાનું અપમાન કરવા જેવું થાય છે.

આપણે મહેસૂલ ભરવાના નથી અને જે પરિણામ આવે તે ભોગવી લેવાની આપણી
તૈયારી છે તેવું આપણે સ્પષ્ટ રીતે જાહેર કરી દેવું જોઈએ.

લોકો કાયદો પાળતા નથી તે મુદ્દો આગળ ધરીને સરકાર આપણાં ઢોર અને મિલકત
વેચી નાખશે, જમીન જપ્ત કરી લેશે અને જેલમાં પૂરશે તેનો ખ્યાલ આપણે કરી લેવો
જોઈએ.