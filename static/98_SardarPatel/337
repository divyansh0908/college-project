૧૯૩૯-૪૫/બંધનગ્રસ્ત ૩૩૭

જવાહરલાલ ઊઠીને ચાલતા થયા. "જે કહીએ તે દરેક શબ્દનો વિકૃત અર્થ કાઢવામાં
આવે અથવા ગેરસમજ કરવામાં આવે" તેવા માણસો જોડે પોતે વધારે ચર્ચા કરવા માગતા
નથી તેવું નેહરુએ કહ્યું. બીજે દિવસે જવાહરલાલે "મિજાજ ખોઈ બેસવા માટે માફી
માગી" અને અવલોકન બીજા બે દિવસ ચાલ્યું. પણ તેમાંથી કોઈ સર્વસ્વીકૃત તારતમ્ય
નીકળી શક્યું નહીં.૨૭૦

કેન્દ્રની ધારાસભામાં કૉંગ્રેસ પક્ષના આગેવાન ભૂલાભાઈ દેસાઈ સન ૧૯૪૪ના નવેમ્બરથી
કેન્દ્રમાં કૉંગ્રેસ-લીગની સંયુક્ત સરકાર સ્થાપવાની મહેનત કરવામાં ગૂંથાયા. ભૂલાભાઈ
સન ૧૯૪૨ના જૂનમાં કૉંગ્રેસ કારોબારીમાંથી ખસી ગયા હતા અને "ભારત છોડો"
આંદોલનથી પણ અળગા રહ્યા હતા, તે વલ્લભભાઈ ભૂલી શક્યા ન હતા. તેથી ભૂલાભાઈ
વૅવેલ તથા મહાત્માજીને મળતા હોવાના અખબારી હેવાલોથી વલ્લભભાઈને ચિંતા થવા
લાગી. જવાહરલાલે ડાયરીમાં લખ્યું છે તેમાં વલ્લભભાઈની વાણી પણ સંભળાય છે :

ભૂલાભાઈની વાઇસરૉય જોડેની વારંવાર થતી મુલાકાતોથી અમે બધા ખૂબ વ્યથિત હતા.
દેખીતી રીતે જ કોઈ કાવતરું, સમાધાનની કોઈ દરખાસ્ત ઘડાઈ રહ્યાં છે. ભૂલાભાઈ
તરફથી કોઈ પણ વાત - ખાસ કરીને આવી કોઈ પણ વાત - આવે ત્યારે શંકા ઊપજે તે
સ્વાભાવિક છે.૨૭૧

મધ્યસ્થ ધારાસભામાં લીગ પક્ષના નેતા લિયાકત અલી ખાન દેસાઈના મિત્ર હતા, અને
દેસાઈ તેમની જોડે વાટાઘાટો ચલાવી રહ્યા હતા. ગાંધીજીએ વાટાઘાટો કરવાની સત્તા દેસાઈને
આપી હતી પણ એક શરત કરી હતી કે "લિયાકત જોડે જે કંઈ સમજૂતી થાય તે બાબતમાં
જિન્નાહની અનુમતિ પહેલેથી મેળવી લેવી."૨૭૨ સન ૧૯૪૫ના જાન્યુઆરીની ૧૧મી
તારીખે ભૂલાભાઈ અને લિયાકતે સમજૂતી પર સહી કરી. દેસાઈએ વૅવેલ અને ગાંધીજીને
વાકેફ કર્યા. વાઇસરૉયે ઇંગ્લૅંડની સરકારને જણાવ્યું કે આ યોજનાના આધારે "રાજકીય ક્ષેત્રે
પ્રગતિ કરવા માટે સુંદર સગવડ મળી શકે તેમ છે."૨૭૩ સમાધાનની કલમો ગુપ્ત રાખવામાં
આવી હતી. પણ મુખ્ય કલમ એ હતી કે પાકિસ્તાન અંગે મતભેદ હોવા છતાં વચગાળાની
સરકારમાં કૉંગ્રેસના પાંચ, લીગના પાંચ તથા અન્ય બે સભાસદો રાખવા, અને આ સરકારે
સૌથી પહેલાં કૉંગ્રેસ કારોબારીના સભાસદોને છોડવા.

ત્રણ દિવસ પછી ગાંધીજીએ આ કરારમાં વાજબી કારણસર ફેરફાર કરવાની માગણી કરી.
જિન્નાહ અને લિયાકતે કૉંગ્રેસની ઝાટકણી કાઢી હતી, અને મહાત્માજી "કૉંગ્રેસ
કારોબારીની ઉપરવટ જઈને સંયુક્ત સરકાર સ્થાપવાની ઇચ્છા ધરાવે છે" તેવા હેવાલ પ્રસિદ્ધ
થયા હતા.૨૭૪ સરકાર સ્થપાયા પછી કારોબારીને છોડે તેને બદલે સરકારની સ્થાપના અને
કારોબારીના સભાસદોની મુક્તિ સાથોસાથ કરવામાં આવે, તેવી માગણી ગાંધીજીએ કરી.

ગાંધીજીનો દેસાઈ પર પત્ર, ૧૪-૧-૪૫ : અખબારમાં આવેલા હેવાલથી હું ચોંકી
ઊઠ્યો છું - આ બધું શું છે ? કારોબારીની પરવાનગી વગર કશું થાય નહીં, તેટલી
સંભાળ તમે રાખજો.... આ બધું સાથોસાથ કરવામાં આવે તે હું સમજી શકું છું. પણ

પ.૨૨