૧૯૪૫-૪૭/વિજય ૪૦૯

અંગ્રેજ સત્તાધીશોએ જાહેર કર્યું હતું કે સત્તાપલટો થશે ત્યારે અંગ્રેજી સામ્રાજ્ય અને દેશી
રાજ્યો વચ્ચેના વિશિષ્ટ સંબંધોની પૂર્ણાહુતિ થશે. "આ શૂન્યાવકાશ ભરી કાઢવા માટે દેશી
રાજ્યોએ અનુગામી સરકાર કે સરકારો સાથે સમવાયી સંબંધો બાંધવા પડશે. અને આવું ન
થાય તો તેમની સાથે અલાયદી રાજકીય વ્યવસ્થા ઠરાવવી પડશે."૩૩૭ બિકાનેર, પતિયાળા
અને વડોદરા જેવાં રાજ્યોની રાહબરી તળે કેટલાંક રાજ્યોએ બંધારણસભામાં સામેલ થઈને
ભારત જોડે સહકાર્ય કરવાની ઇચ્છા દર્શાવી હતી. એપ્રિલની ૨૮મી તારીખે આ ત્રણ રાજ્યો
અને ઉપરાંત કોચીન, જયપુર, જોધપુર અને રેવાનાં રાજ્યોએ બંધારણસભામાં બેઠક લીધી
અને બાકીના ભારત જોડેના સંબંધો અંગે વાટાઘાટો કરવાની ખ્વાહિશ તેમણે દર્શાવી.

પણ મોટા ભાગનાં રજવાડાં અળગાં રહ્યાં હતાં અને કેટલાંક રાજ્યોએ તો જાહેર કર્યું હતું
કે સમ્રાટની સર્વોચ્ચ સત્તાનો અંત આવી જાય ત્યારે ૧૫ ઑગસ્ટથી પોતે સાર્વભૌમ બનવાનાં
છે. ત્રાવણકોરના દીવાન સી. પી. રામસ્વામી અય્યરે જૂન ૧૧મી તારીખે જાહેરાત કરી હતી
કે "ત્રાવણકોરે સ્વતંત્ર, સાર્વભૌમ રાજ્ય બનવાનો નિર્ણય કરી લીધો છે" અને પોતે
"પાકિસ્તાનમાં વ્યાપારી પ્રતિનિધિ"૩૩૮ નીમવાનો ઇરાદો રાખે છે, તેવું પણ તેમણે કહ્યું.
જૂનની ૧૨મી તારીખે હૈદરાબાદમાં જાહેરાત કરવામાં આવી કે નિઝામ સાર્વભૌમ બનવા
માગે છે.

બસ્તર પર કબજો મેળવવાના નિઝામના પ્રયાસો અંગે બાતમી મળી જવાથી સરદારે આ
પહેલાં પણ આ પ્રયાસ નિષ્ફળ બનાવ્યો હતો. રજવાડાંનું ખાતું સંભાળ્યા અગાઉ ઘણા
વખત પહેલાં - મે મહિનામાં - તેમણે રાજ્યોની બાબતમાં વાઇસરૉયના રાહબર તરીકે કામ
કરતા રાજકીય સલાહકાર સર કૉનરાડ કોરફીલ્ડ જોડે સંબંધ બાંધ્યો હતો. કૉનરાડની દલીલ
એવી હતી કે "પોતાનું ખાતું સગીર વયના બસ્તરના રાજવીનું વાલી છે, અને તેથી તેના
હિતમાં હોય તેવા કરાર માટે મુખત્યાર છે." વલ્લભભાઈએ આ સલાહકારને જણાવ્યું
કે "પોતે બસ્તરના પ્રજાજનોના હિતનો સોદો થવા દેશે નહીં." કૉનરાડના "ખાતાને આ
સોદો ઉતાવળે પતાવી દેવાની ખૂબ ઇચ્છા" હોવા છતાં વલ્લભભાઈના વિરોધને કારણે સોદો
પડતો મુકાયો હતો.૩૩૯

બસ્તર મળ્યું નહીં, પણ નિઝામને સ્વતંત્ર થવું જ હતું. નિઝામને અને ત્રાવણકોરના
રાજાને જિન્નાહે પૂરો ટેકો આપ્યો. જૂનની ૧૮મી તારીખે જિન્નાહે કહ્યું કે "સર્વોચ્ચ
સત્તાનો અંત આવ્યા પછી દેશી રાજ્યો સાર્વભૌમ બની જાય છે, અને તેમની ઇચ્છા હોય તો
સ્વતંત્ર રહી શકે છે."૩૪૦ આ વલણને કૉનરાડે પોતાનો જબરો ટેકો આપ્યો. સમ્રાટના
નીતિઢંઢેરામાં "વિશિષ્ટ રાજકીય સંબંધો"નો ઉલ્લેખ છે તે "સ્વાયત્ત એકમો વચ્ચેના
સંબંધો"ને લગતો છે.૩૪૧

વલ્લભભાઈની નિમણૂક અંગે સંતોષ જાહેર કર્યા છતાં ભોપાળના નવાબે સત્તાસોંપણી
અંગેની અંગ્રેજી સરકારની યોજના સામેના વિરોધમાં ચેમ્બર ઑફ પ્રિન્સીઝના ચાન્સેલર-
પદેથી રાજીનામું આપ્યું હતું. માઉન્ટબૅટન નવાબને પોતાના બીજા નંબરના ભારતીય
મિત્ર૩૪૨ ગણાવતા હતા. જૂન ૩જી તારીખે નવાબે વાઇસરૉયને કહ્યું કે વિભાજનની યોજના
કૅબિનેટ મિશન યોજના કરતાં ખરાબ છે, કારણ કે કૅબિનેટ મિશને "નબળા કેન્દ્ર"ની
જોગવાઈ કરી હતી. "અમે ગમે તેની સાથે જોડાઈએ, પણ કેન્દ્ર મજબૂત હશે તો તે અમારો
નાશ કરશે." ૩૪૩ "બધાં રજવાડાંઓ એકબીજા સાથે જોડાય અને તેમને સાંસ્થાનિક દરજ્જો