૧૧૧

નવેમ્બરમાં વલ્લભભાઈ હરિજનો વચ્ચ જઈને બેઠા તે પગલાનું ખાસ, અચૂક અને નવતર
મહત્ત્વ છે. મહાત્માજી તો આ વખતે પૂનાની જેલમાં હતા. તેને કારણે આ પગલું નવા
પડકાર રૂપ છે. તેમણે જાહેરમાં પગલું ભર્યું હતું અને ખેડાના સૌથી વધારે પ્રભાવશાળી
પાટીદાર દંપતીએ તેમને સાથ આપ્યો હતો.૭

અતિશય વિવાદાસ્પદ ગણાય તેવી બે અન્ય બાબતોમાં પણ વલ્લભભાઈએ સ્પષ્ટ વલણ
અખત્યાર કર્યું. સવિનય કાનૂનભંગની લડત બંધ કરવામાં નહીં આવે તેવી તેમણે મક્કમ
શબ્દોમાં જાહેરાત કરી. મહાત્માજીએ લડત પાછી ખેંચી લીધી હતી. એટલું જ નહીં પણ
વધારે પડતી ઉતાવળ કરીને કારાવાસ સ્વીકારી લેવા સામે તેમણે કૉંગ્રેસીઓને ચેતવણી પણ
આપી હતી. પણ આ લડત ફરી ઉપાડવાની આશા વલ્લભભાઈ સેવતા હતા. સન ૧૯૨૨ના
જુલાઈમાં તેમણે દાવો કર્યો કે ગુજરાત સત્યાગ્રહ માટે સજ્જ છે.૮ સરકારી કાઉન્સિલોના
બહિષ્કાર અંગેની કૉંગ્રેસની નીતિ પલટાવવાના પ્રયાસનો તેમણે વિરોધ કર્યો.

અનેક આગેવાનો નીતિ-પલટાની હિમાયત કરી રહ્યા હતા. સન ૧૯૨૨ના જૂનમાં છૂટેલા
મોતીલાલ નેહરુ અને ઑગસ્ટ મહિનામાં જેલમાંથી બહાર આવેલા કૉંગ્રેસના પ્રમુખ
ચિત્તરંજનદાસ કહેવા લાગ્યા હતા કે સરકારી ધારાસભાઓનો ઉપયોગ સરકારની વિરુદ્ધમાં
કરી શકાય તેમ છે. વિઠ્ઠલભાઈએ આ બાબતને જોરદાર સમર્થન આપ્યું. આ પ્રખર વક્તાઓ
ધારાસભાઓ ગજાવવા આતુર હતા. ચરખા અને અસ્પૃશ્યતાનિવારણ જેવાં કાર્યોમાં તેમને
કશો રસ પડતો ન હતો. "અંદર રહીને ધારાસભાને તોડવી" તેવો નાદ તેમણે ગજાવ્યો.
વિઠ્ઠલભાઈની દલીલ હતી કે શત્રુને જીતવા માટે તેના ગઢમાં ઘૂસવું જોઈએ તેમ ધારા-
સભાઓમાં પ્રવેશ કરવો જોઈએ. વલ્લભભાઈએ જવાબ વાળ્યો કે "શત્રુનો ગઢ ધારાસભા
નથી" તેટલું "પટેલ સાહેબે" સમજવું જોઈએ.૯ ધારાસભા ગમે તે કહે અથવા કરે છતાં
વાઇસરૉય અને ગવર્નરો વટહુકમથી મનધાર્યું રાજ ચલાવી શકે છે, તેના તરફ વલ્લભભાઈએ
નિર્દેશ કર્યો.

આ પ્રહારથી વિઠ્ઠલભાઈનો મત બદલાયો નહીં અને ઊલટા નારાજ થયા. બંને ભાઈઓ
વચ્ચે નવી સમજૂતી થઈ. વિઠ્ઠલભાઈના ચરિત્રકાર નોંધે છે કે "એવું નક્કી થયું કે પ્રચાર માટે
વિઠ્ઠલભાઈએ અમદાવાદ આવવું નહીં અને વલ્લભભાઈએ મુંબઈ જવું નહીં." વિઠ્ઠલભાઈના
અવસાન સુધી આ સમજૂતીનું પાલન થયું. વિઠ્ઠલભાઈ "ધારાસભાઓમાં પ્રવેશ કરીને
સરકારના માર્ગમાં અવરોધ" કરવાના હિમાયતી હતા. "ધારાસભા ગજાવવાનું શસ્ત્ર જ
સરકાર સામે વાપરવામાં આવે તોપણ સરકાર સો વરસ સુધી ટકી રહેશે" તેવું વલ્લભભાઈ
માનતા હતા. પણ ગુજરાતમાં કે મુંબઈમાં૧૦ ઉઘાડી રીતે એકબીજા જોડે ઝઘડવું નહીં તે
બાબતમાં બંને ભાઈઓ સહમત થયા. વિઠ્ઠલભાઈના ચરિત્રકાર અને તેમના અંગત સાથીદાર
ગોરધનભાઈ પટેલ વિઠ્ઠલભાઈને "મારા કપ્તાન" ગણતા હતા અને ગાંધી-વલ્લભભાઈની
જોડીને કડક શબ્દોમાં ઉતારી પાડતા હતા. તેમણે આ બંને ભાઈઓ વચ્ચેના સંબંધો અંગે
નોંધ્યું છે:

આ લેખક પ્રમાણિકપણે કહી શકે છે કે વલ્લભભાઈએ વિઠ્ઠલભાઈની માનહાનિ કરી હોય
તેવો એક પણ પ્રસંગ પોતે જોયો-જાણ્યો નથી.... ઊલટું અનેક પ્રસંગોએ પોતાની
આસપાસ એકઠા મળેલા મિત્રવર્તુળમાં વિઠ્ઠલભાઈએ ગુજરાતના સૂબા અને તેવા બીજાં
ઉપહાસભર્યાં વિશેષણો વાપરીને વલ્લભભાઈની હાંસી ઉડાવી છે. ભાઈએ પોતાને