૧૯૧૮-૨૨/સાથીદાર ૭૧

જાણતા નથી. સંધ્યાકાળ પછી અંધારી રાત શરૂ થાય છે, અથવા ઉષાનું આગમન
થાય છે.૭૭

સૈનિકોના તાલીમ કેન્દ્ર સંબંધે ગાંધીજી અને પ્રાટ વચ્ચે ચર્ચા ચાલી રહી હતી ત્યારે
મહાત્માજીની તબિયત એકાએક બગડી. સખત તડકો, ખેડૂતોનું મન વાળવામાં મળેલી
નિષ્ફળતા અને આંતરિક સંઘર્ષને કારણે મહાત્માજી સંપૂર્ણત: ભાંગી પડ્યા. અમદાવાદથી
અંબાલાલ અને તેમનાં પત્ની સરલાદેવી દોડતાં આવ્યાં અને મહાત્માજીને પોતાના ઘેર લઈ
ગયાં. સારાભાઈને ત્યાં આખો મહિનો સારવાર લીધા પછી ગાંધીજીએ આશ્રમ પાછા
જવાની હઠ પકડી. આ ભાવિ સેનાપતિને સાજા થવામાં બીજો મહિનો લાગી ગયો.
દરમિયાન જર્મની હાર્યું હતું અને સામ્રાજ્યને હવે સિપાહીઓની જરૂર ન હતી.

ઑગસ્ટની આખરમાં મહાત્માજી બીમાર પડ્યા ત્યારે વલ્લભભાઈ પણ અમદાવાદ
પાછા આવ્યા અને ભદ્રમાં રહેવા લાગ્યા. મણિબહેન પણ અમદાવાદ હતાં અને નજીકમાં
રહેતા માવળંકરના ઘરના લોકો તેમની સારસંભાળ રાખતા. વલ્લભભાઈએ વકીલાતમાં અને
મ્યુનિસિપાલિટીના કારભારમાં મન પરોવ્યું. અમદાવાદના કેટલાક નાગરિકો કરવેરા ભરવામાં
અખાડા કરતા હતા. એક માનદ મૅજિસ્ટ્રેટ સહિતના અનેક અધિકારીઓ પણ કરવેરા
ભરવામાં વિલંબ કર્યા કરતા. મ્યુનિસિપાલિટીના કરવેરા વસૂલ કરી લેવાનું વલ્લભભાઈએ
ઠરાવ્યું. થોડા દિવસ પછી તમામ કર ન ચૂકવનાર લોકોએ પોતાનાં નામ સવારના અખબાર
પ્રજાબંધુમાં છપાયેલાં વાંચ્યાં. બધા લોકો પોતપોતાનાં બહાનાં રજૂ કરવા દોડી આવ્યા અને
લેણી રકમ તાબડતોબ ભરી દેવામાં આવી. મ્યુનિસિપાલિટીની બેઠકમાં વલ્લભભાઈએ
અધ્યક્ષને અણીદાર સવાલો પૂછ્યા હોવાથી પ્રજાબંધુ આ નામ છાપી શક્યું.૭૮

સનંદી અને લશ્કરી અમલદારો અને કેટલાક નસીબવંતા નાગરિકો અમદાવાદ
કૅન્ટોનમેન્ટમાં રહેતા હતા. ચોખ્ખી હવા, પહોળા રસ્તા, મોટા કંપાઉન્ડવાળા બંગલાઓ
ધરાવતા આ વિસ્તારના લોકો અમદાવાદના અન્ય ગીચ વસતિવાળા ભાગો કરતાં વધારે
શ્રીમંત હતા. સરકાર સાથે થયેલી ગોઠવણ અનુસાર તેમનો પાણી-વેરો પણ ઘણો ઓછો
હતો. ખેડાની લડત ચાલતી હતી ત્યારે સન ૧૯૧૮ના એપ્રિલમાં પટેલે આ અન્યાયી
ભેદભાવ સામે પહેલો પ્રહાર કર્યો. પણ આ બાબતમાં સન ૧૯૨૪ સુધી તેમને ફતેહ મળી
નહીં. શહેરને આપવામાં આવતા પાણીની પરીક્ષા કરવા માટે પ્રયોગશાળા અને પાણી શુદ્ધ
કરવાના પ્લાંટ માટે વલ્લભભાઈ લડતા રહ્યા. સન ૧૯૧૮ની આખરમાં વાડિયા નામના
મ્યુનિસિપાલિટીના ઇજનેરને તેમણે લાગમાં લીધા. પાણીની પાઇપલાઇનો આગ લાગે ત્યારે
ખૂલતી નહીં અને વાડિયા આ લાઇનોની સારસંભાળ માટે જવાબદાર હતા. બીજી વખત
આગ લાગી ત્યારે પાઇપલાઇન પાણીથી ઊભરાઈ ગઈ, પણ બીજે ઠેકાણે ઊભરાઈ ગઈ.
વલ્લભભાઈએ બરાબર ઠેકાણાસર તીર માર્યું અને વાડિયાએ નોકરી ગુમાવવી પડી.

પણ હવે અદાલત કે મ્યુનિસિપાલિટી કરતાં વલ્લભભાઈને ગાંધીજીના આશ્રમમાં વધારે
ગમવા લાગ્યું હતું. અને દરરોજ સાબરમતી આશ્રમ જવા લાગ્યા. આ આશ્રમમાં જોડાઈ
જવાની તેમની ઇચ્છા હતી, તેવો કોઈ પુરાવો નથી. આ આશ્રમમાં બીડી પીવાની મનાઈ
હતી તે તેમને ફાવે તેમ ન હતું. પણ ગાંધીજીની અને મહાદેવભાઈની સોબત તેમને ગમતી