૧૯૧૮-૨૨/સાથીદાર ૬૫

પ્રાટ પર મોકલેલા હેવાલમાં કલેક્ટર કેર લખે છે કે "લડત લગભગ પડી ભાંગી છે."૫૫
પોતાના સમર્થનમાં કેરે એવી દલીલ કરી છે કે લગભગ ૯૨ ટકા મહેસૂલ તો વસૂલ થઈ ચૂક્યું
છે. પણ કરવસૂલી કરવી અને લોકો પાસેથી બળજબરીએ નાણાં કઢાવવાં એ બેમાં મોટો ફેર
છે. વધારે વાજબી મૂલ્યાંકન તો એ ગણાય કે ખેડાના કિસાનોની છ મહિના સુધી ટકેલી
એકતા અંગ્રેજી રાજની પીછેહઠ અને ગાંધીજી-વલ્લભભાઈનો વિજય ગણાવો જોઈએ.

પ્રાટ પર લખાયેલા પોતાના એક પત્રમાં ગાંધીજીએ લખ્યું હતું કે નવી વ્યવસ્થા
સ્થાપવાનું કામ સરટોચના શાસકો કરતા પણ ઘણા વધારે મોટા પ્રમાણમાં તમારા જેવા
સનંદી નોકરોના હાથે થઈ શકે તેમ છે.૫૬ વાસ્તવિક રીતે આ કામ તો મામલતદાર જેવા
અધિકારીઓ પણ વધારે સારી રીતે બજાવી શકે તેવું સાબિત કરનાર બીજો બનાવ ખેડાની
લડતને અંતે બન્યો. માતર તાલુકાના નવાગામ નામના ગામે એક ખેડૂતે પોતાના એક
ખેતરમાં ઉગાડેલી ડુંગળી જપ્ત કરવાનો હુકમ કાઢવામાં આવ્યો. ગાંધીજી સત્યાગ્રહના
પ્રણેતા ઉપરાંત અચ્છા વકીલ પણ હતા. તેમના ધ્યાનમાં આવ્યું કે હુકમમાં ખેતરનો ચોક્કસ
ઉલ્લેખ કરવામાં આવ્યો નથી અને તેથી હુકમ ખામી ભરેલો ગણાય. ગાંધીજીએ આ હકીકત
કલેક્ટર કેરને જણાવી. પણ મોહનલાલ પંડ્યાએ આકાશમાં ઘેરાયેલાં વાદળાં બતાવીને
પોતાના મિત્રોની સહાયથી ડુંગળી ખોદી કાઢવાની શરૂઆત કરી. માતર તાલુકાના જે
મામલતદારને માર પડ્યો હતો તે ખેતરે પહોંચ્યો. પંડ્યા અને બીજા ચાર માણસોની
ડુંગળીચોર તરીકે ધરપકડ કરવામાં આવી અને ડુંગળીનો કબજો લેવામાં આવ્યો. કોર્ટમાં કેસ
ચાલ્યો. પંડ્યા અને બે જણને વીસ દિવસની સજા થઈ. બાકીના બે જણને દસ દિવસનો
કારાવાસ મળ્યો. પંડ્યા અને તેમના સાથીદારો પર ખટલો ચાલતો હતો ત્યારે ગાંધીજી અને
વલ્લભભાઈ અદાલતમાં હાજર હતા, પણ તેમણે આરોપ નકાર્યો નહીં અને સાક્ષીઓની
ઊલટ-તપાસ પણ કરી નહીં. કોર્ટની બહાર જમા થયેલા મોટા ટોળા સમક્ષ ગાંધીજીએ
ભાષણ કર્યું :

કાયદાની થોડી સમજ ધરાવનાર કોઈ પણ નિષ્પક્ષ મૅજિસ્ટ્રેટ તરત જ સમજી શકે કે આ
ચોરીનો મામલો નથી. છતાં આપણે અપીલ કરવાના નથી. સત્યાગ્રહીથી અપીલ થાય
નહીં.૫૭

પંડ્યા અને તેમના ચાર સાથીદારો ગુજરાતમાં જેલની સજા મેળવનાર પહેલા
સત્યાગ્રહીઓ હતા. તેઓ જેલમાંથી છૂટ્યા ત્યારે તેમનું સ્વાગત કરવા માટે ગાંધીજી,
વલ્લભભાઈ અને બીજાઓ સાત માઈલ પગે ચાલીને ગયા. ખેડા જિલ્લાએ મોહનલાલ
પંડ્યાને વહાલથી અને આદરપૂર્વક "ડુંગળીચોર"નું નામ આપ્યું.

જૂનની ૨૯ તારીખે ખેડાએ સત્યાગ્રહનો વિજય ઊજવ્યો. ગાંધીજીએ આ પ્રસંગે કહ્યું:

સાથીદારોની પસંદગી કરવાની આવડત પરથી આગેવાનની શક્તિનું માપ કાઢવામાં આવે
છે. ઘણા લોકો મારી સાથે આવવા તૈયાર હતા પણ મારા મદદનીશ સેનાપતિ તરીકે કોને
પસંદ કરીશ તેવી ભાંજગડ મનમાં ચાલતી હતી. પછી મને વલ્લભભાઈનો વિચાર
આવ્યો. મારે કબૂલ કરવું જોઈએ કે વલ્લભભાઈને પહેલી વખત મળ્યો ત્યારે મને
વિમાસણ થયેલી કે આ અક્કડ માણસ કોણ હશે અને મારી ઇચ્છા પ્રમાણે તે કામ કરી

પ.૫