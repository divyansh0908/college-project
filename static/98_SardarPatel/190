૧૯૦ પટેલ

રાજાજીએ સૂત્રાત્મક શૈલીમાં કહ્યું હતું તેમ "ગાંધીજીએ મીઠું નહીં પણ નાફરમાની પેદા કરી
હતી."૪૯ પટણામાં પ્રસાદે કાયદાભંગની ગોઠવણ કરી હતી. અહિંસાની પ્રતિજ્ઞા લેનાર ખાન
અબ્દુલ ગફ્ફારખાનના ખુદાઈ ખિદમતગાર અલ્લાહના સેવકોએ એપ્રિલની ૨૩થી ૨૮મી
તારીખ સુધી પેશાવર પર કબજો જમાવ્યો હતો. સંખ્યાબંધ ખિદમતગારો મશીનગનથી
હણાયા હતા. સરકારની ગઢવાલ ટુકડીના હિંદુ સૈનિકોએ "શસ્ત્રવિહીન મુસલમાનો" પર
ગોળીબાર કરવાનો ઇનકાર કરીને લશ્કરી હુકમોનો અનાદર કર્યો. ભારતમંત્રી પર લખેલા
પત્રમાં ઇરવિન લખે છે કે "લડતનો વ્યાપ જોઈને હું તો અચંબામાં પડી ગયો છું."૫૦

ગુજરાતે નામના કાઢી હતી, અને તેમાં ખેડા જિલ્લાએ આગેવાની લીધી હતી. એપ્રિલની
છઠ્ઠી તારીખે દક્ષિણ ખેડાના બાદલપુર નામના સાગરકાંઠાના ગામમાં ૨૫૦૦ લોકોએ મીઠાનો
કાયદો તોડ્યો. બાદલપુરમાં દરરોજ કાયદાભંગ થવાનો ચાલુ રહ્યો અને એપ્રિલની ૧૩મી
તારીખે - પૂનમની રાતે - ૨૦,૦૦૦ લોકોએ કાયદાભંગ કરીને મીઠું ઉપાડ્યુ. વલ્લભભાઈએ
નોંધ્યું છે તેમ આલ્ફ્રેડ માસ્ટર ગુસ્સાથી સળગી ઊઠ્યો. મીઠું ઉપાડનાર લોકોના
આગેવાનોને વરસની અથવા વધારે સજા ફટકારવામાં આવી અને સત્યાગ્રહીઓને બાવડે
દોરડાં બાંધીને, જોડીમાં હાથકડી પહેરાવીને જેલમાં મોકલવામાં આવ્યા.૫૧ બાદલપુર
થાણાના પોલીસ અધિકારી બિલિમોરિયા અને આણંદના પોલીસ અધિકારી લાહેરે સાથે
મળીને મીઠું ઉપાડનાર અને વેચનાર લોકોને ઢોરમાર મારવાની વ્યવસ્થા ગોઠવી. ગુજરાતમાં
જેવા જુલમો થયા તેવા અન્ય પ્રાંતોમાં પણ થયા. એપ્રિલ અને ડિસેમ્બરની વચ્ચે ઇરવિને
દસ વટહુકમો બહાર પાડ્યા અને અગાઉના કોઈ પણ વાઇસરૉય કરતાં વધારે સત્તાનો
ભોગવટો કર્યો.૫૨

"સુરત જિલ્લાના ધારાસણામાં મીઠાનાં ગોદામો પરના દરોડાની પોતે આગેવાની લેશે"
તેવા ખબર ગાંધીજીએ ઇરવિનને આપ્યા. ત્યાર પછી મે માસની પાંચમી તારીખે ગાંધીજીની
ધરપકડ કરવામાં આવી. પણ આ દરોડો તો પડ્યો જ અને જૂનની છઠ્ઠી તારીખ સુધી
દરરોજ દરોડા પડતા રહ્યા. વરસાદ તોળાઈ રહ્યો ત્યારે આ દરોડા બંધ કરવામાં આવ્યા. મે
માસની ૨૧મી તારીખે ૨૫૦૦ સત્યાગ્રહીઓએ ધારાસણા પર કરેલા હલ્લાની આગેવાની
મહાત્માજીના બીજા દીકરા મણિલાલ અને સરોજિની નાયડુએ લીધી. છ ગોરા
અધિકારીઓની નિગેહબાની તળે ચારસો હિંદી કૉન્સ્ટેબલોએ સત્યાગ્રહીઓનાં માથાં, પેટ
અને વૃષણ પર લાઠીઓ ફટકારી, પણ એક પણ સત્યાગ્રહીએ સામે ઘા કર્યો નહીં. વેબ
મિલર નામના અમેરિકન પત્રકારે ૩૨૦ માણસો ઘાયલ થયાની ગણતરી કરી.

ધારાસણાના દરોડામાં ખેડાના ઘણા સત્યાગ્રહીઓ હતા. ધારાસણા જવા માટે સ્વયંસેવકો
ઊપડે ત્યારે ગામનાં સંખ્યાબંધ લોકો તેમને વળાવવા માટે જતા. બાદલપુરની મીઠાની
લડતમાં બારૈયા અને પાટણવાડિયાઓ પણ ઉત્સાહપૂર્વક જોડાયા હતા અને સંખ્યાબંધ
બારૈયા મુખીઓએ રાજીનામાં આપ્યાં હતાં. જૂનની અધવચ સુધીમાં ખેડા જિલ્લાના અડધા
ભાગના ગામના મુખીઓએ રાજીનામાં આપી દીધાં. વલ્લભભાઈના જિલ્લાએ સરકારી
સત્તા નામંજૂર કરી દીધી.

વલ્લભભાઈ પકડાયા હતા તે બોરસદ જિલ્લાનું રાસ ગામ લડતનું મથક હતું. ખેડામાં
પકડાયેલા વલ્લભભાઈ અને તેમના સાથીઓ છૂટે નહીં, ત્યાં સુધી મહેસૂલ આપવું નહીં તેવો
ઠરાવ ગામલોકોએ એપ્રિલની ૨૧મી તારીખે કર્યો. પોતાના આગ્રહને કારણે વલ્લભભાઈની
ધરપકડ થઈ તેવું સમજનાર રાસના ખમીરવંતા પાટીદાર ખેડૂતો પાસે મહેસૂલ ન ભરવાનો