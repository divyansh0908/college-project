૧૯૪૮-૫૦/સિપાહી ૫૩૩

વખત બોલ્યા અને ખુરશીમાં બેઠા બેઠા બોલ્યા. વલ્લભભાઈ થાકેલા હતા, અસ્વસ્થ હતા,
અને વિજયી હોવા છતાં સુખી ન હતા. ટંડનના ચૂંટાઈ આવ્યા પછી પણ તેમના પ્રત્યેનો
નેહરુનો વર્તાવ બદલાયો ન હતો. પોતાની તબિયત સતત કથળતી જતી હતી. "તેમની
આસપાસ વીંટળાઈ વળનાર ઘણા લોકો હવે નેહરુની ફરતે ઘૂમવા લાગ્યા હતા, અને પોતાની
વફાદારી દેખાડવા પડાપડી કરતા હતા."૨૦૯ નેહરુના મુસદ્દાની કેટલીક રજૂઆત
વલ્લભભાઈને સ્વીકાર્ય ન હતી.

રાજાજીએ વિનંતી કર્યા છતાં કોમવાદી સમસ્યા અંગે નેહરુના ઠરાવને ટેકો આપવાનું
તેમણે નકાર્યું.૨૧૦ આ ઠરાવના શબ્દો અથવા પોતા તરફના વર્તાવથી વલ્લભભાઈ નારાજ
હતા. પણ તેમણે આ કે બીજા કોઈ ઠરાવનો વિરોધ કર્યો નહીં અને તેમનો અસંતોષ
બળવાખોરી જેવા વિચાર સુધી પહોંચ્યો નહીં. હકીકતમાં તેમની મુખ્ય આકાંક્ષા એ હતી કે
ટંડનનું પ્રમુખપદ નેહરુ સ્વીકારી લે. ગુજરાતથી આવેલા પ્રતિનિધિઓ તેમને મળવા માટે
બિરલા હાઉસ આવ્યા, ત્યારે આ બધાને તેમણે "જવાહરલાલના કહેવા મુજબ વર્તવાની"
અને "આ ઝઘડાબાજી તરફ ધ્યાન ન આપવાની" સલાહ આપી.૨૧૧ શાણપણ, હતાશા
અને બીમારીને કારણે તેમણે નાસિકમાં ચુપકીદી સેવી. સત્યનારાયણ સિંહાએ તેમને કહ્યું કે
"આપે તો પૂરેપૂરું આત્મવિલોપન કરી દીધું છે."૨૧૨

છતાં કિડવાઈને કારણે તરત જ કટોકટી ઊભી થઈ. ટંડનજીની કારોબારીમાં કિડવાઈને
લેવામાં નહીં આવે તો પોતે પણ કારોબારીમાં જોડાશે નહીં, તેવું જવાહરલાલે કહ્યું. કૉંગ્રેસના
બંધારણ અનુસાર કારોબારીની પસંદગી કરવાનો અધિકાર પ્રમુખને હતો, છતાં ટંડન
જવાહરલાલની મરજીને અનુકૂળ થવા તૈયાર હતા. પણ પોતાના જૂના વિરોધી કિડવાઈ પાસે
તેમણે મર્યાદા બાંધી. ટંડન-કૃપાલાણી અંગે મતદાન થયું તેને આગલે દિવસે કિડવાઈએ
રાજાજીને જણાવ્યું હતું કે "ટંડનજી જીતે અને છતાં નેહરુ રાજીનામું ન આપે તો નેહરુ
તકવાદી છે, તેવું હું જાહેર રીતે કહીશ."૨૧૩ જવાહરલાલે સરકારમાંથી રાજીનામું આપ્યું ન
હતું અને રફીએ હજુ તેમને તકવાદી જાહેર કર્યા ન હતા. પણ નેહરુ જેમને પોતાના સાથી
(કૉમરેડ) કહેતા તેને કેવી રીતે છોડી દઈ શકે ?૨૧૪ રાજાજી અને આઝાદે વલ્લભભાઈને
આગ્રહ કર્યો કે તેમણે ટંડનને કિડવાઈને કારોબારીમાં લેવા સમજાવવા. મૌલાનાએ તો
વલ્લભભાઈને "મેરે ભાઈ" એવું સંબોધન કર્યું. બીજા દિવસે આઝાદે સરદારનો હાથ
પોતાના હાથમાં પકડીને નેહરુને કંઈક કહેવાની વિનંતી કરી.૨૧૫

પણ રફીની બાબતમાં વલ્લભભાઈ કે ટંડન ચસકવા તૈયાર ન હતા. ટંડને આઝાદને કહ્યું કે
"જવાહરલાલ કરતાં હું રફીને વધારે સારી રીતે ઓળખું છું." "કિડવાઈનો સમાવેશ કરવા
માટે ટંડનને કહેવા કરતાં પોતે સરકારમાંથી નીકળી જવા તૈયાર છે" તેવું વલ્લભભાઈએ
સૂચવી દીધું.૨૧૬ વલ્લભભાઈએ આઝાદને કહ્યું કે, "હું ખુશીથી ચાલ્યો જઈશ" અને
રાજાજીને કહ્યું કે તમે તેમને (જવાહરલાલને) જણાવો કે મને જરા ઇશારો કરે તો
વલ્લભભાઈ સરકારમાંથી નીકળી જશે." પણ રાજાજીએ કહ્યું "હું આ શી રીતે કહી શકું ?
તેનાથી તો દેશને મોટું નુકસાન થાય."૨૧૭

વલ્લભભાઈ રફીની બાબતમાં નમતું જોખવા તૈયાર ન હતા. પણ બીજું વધારે મુશ્કેલ
કામ તેમણે બજાવ્યું અને નેહરુ પ્રત્યેની પોતાની વફાદારી જાહેરમાં કહી બતાવી.
ઑક્ટોબરની ૨જી તારીખે ઇંદોર નજીક સ્ત્રીઓ માટે કસ્તૂરબાગ્રામનો પાયો નાખતાં
વલ્લભભાઈએ "અતિશય ભાવનાવિવશ થઈને અને રડતા અવાજે " પોતાની જાતને