૭૮ પટેલ

બેસીને જતા દરેક હિંદીએ અંગ્રેજ અમલદારને જોતાંવેંત નીચે ઊતરી જવું અને સલામ કરવી.
સેંકડો વિદ્યાર્થીઓએ રોજ સોળ માઈલ ચાલીને પોલીસ ચોકીમાં હાજરી નોંધાવી જવી. આ
હુકમોનો અનાદર કરનારને જાહેરમાં ઠરાવેલી જગાએ ફટકા મારવામાં આવતા. અમૃતસરની
બહારના વિસ્તારમાં પુરુષોનાં કપડાં કાઢી નાખીને તેમને માર મારવામાં આવતો. બે જગાએ
ખેડૂતો પર વિમાનમાંથી બૉંબમારો થયો. જેનું અસ્તિત્વ જ ન હતું તે કાવતરું છૂંદી
નાખવાની જાહેરાત થઈ. અંગ્રેજી રાજ વિરુદ્ધ હિંસાખોરી આચરવા માટે ગાંધીજી લોકોને
પ્રાયશ્ચિત કરવાનો આગ્રહ કરનારું ભાષણ તૈયાર કરી રહ્યા હતા, ત્યારે જ જલિયાંવાલા
બાગનો પ્રસંગ બની રહ્યો હતો. પંજાબના અત્યાચારોનો પ્રતિકાર કરવો તે થોડા વખત પછી
ગાંધીજીની મુખ્ય માગણી બની ગઈ. ગાંધીજી અને બીજા આગેવાનો એવી દલીલ કરી રહ્યા
હતા કે ગાંધીજીની શાંતિયાત્રા પર પ્રતિબંધ મૂકવાનું પંજાબ સરકારનું પગલું સરાસર મૂર્ખતા
હતી.૧૦૧ લોકોને તાલીમ આપ્યા વગર સત્યાગ્રહ શરૂ કરવામાં પોતે "હિમાલય જેવડી ભૂલ
કરી હતી" તેવું જુલાઈ માસમાં નડિયાદ મુકામે ગાંધીજીએ કબૂલ કર્યું. તેમાં મુખ્યત્વે
જલિયાંવાલા બાગનું કારણ હતું, તેમાં કશી શંકા નથી.૧૦૨

હુલ્લડખોરી માટે અમદાવાદ શહેર પર નવ લાખનો સામૂહિક દંડ નાખવામાં આવ્યો.
અને વીરમગામનો બેંતાળીસ હજારનો દંડ થયો. પાટીદારોએ નડિયાદ પાસે રેલનો પાટો
કાઢી નાખ્યાનું કહેવામાં આવતું હતું અને નડિયાદમાં વાણિયાઓએ એપ્રિલની છઠ્ઠી તારીખે
હડતાળ પાડી હતી. તેથી સરકારે નડિયાદમાં "વધારાની પોલીસ" મૂકવાનું મુનાસબ ગણ્યું
હતું. તેના ખરચ પેટે નડિયાદના પાટીદારો અને વાણિયાઓએ રૂ।. ૧૫,૫૫૬/- ચૂકવી
આપવાનો હુકમ કરવામાં આવ્યો. આ 'પોલીસ વેરા'ને વાજબી ઠરાવવા માટે ખેડાના
કલેક્ટરે એવી દલીલ કરી હતી કે "ગાંધીજી, ગોકળદાસ અને ફૂલચંદ શાહ"✶ વાણિયા
છે.૧૦૩ એપ્રિલ માસમાં નડિયાદના ઘણાખરા લોકો તદ્દન શાંત રહ્યા હતા. તેથી આ 'પોલીસ
વેરા'થી લોકો અતિશય નારાજ થયા. હકીકત એ હતી કે ખુદ ખેડાના કલેક્ટરે
મ્યુનિસિપાલિટીના પ્રમુખ પર પત્ર લખીને શહેરના નાગરિકોનો વર્તાવ પ્રશંસાજનક હોવાનું
કબૂલ કર્યું હતું.૧૦૪ રેલનો પાટો કાઢનારની સંખ્યા જૂજ હતી.

આ કામ માટે ખાસ નીમવામાં આવેલી અદાલતોમાં હુલ્લડખોરી અને ભાંગફોડ માટેના
સંખ્યાબંધ આરોપીઓનો બચાવ કરનાર વકીલ તરીકે વલ્લભભાઈએ જ્વલંત ફતેહ મેળવી.
રેલવેના પાટા અંગેના ખટલામાં કેટલાક પાટીદારો આરોપીઓ હતા. ફરિયાદ પક્ષે રજૂ કરેલા
સાક્ષીઓમાં બે નડિયાદના બદનામ ગુનાખોરો હતા, તેવું તેમણે સાબિત કરી આપ્યું. રેલવે
લાઇન પર પ્રત્યક્ષ પ્રયોગ કરીને તેમણે બતાવ્યું કે પાટાના સ્ક્રૂ કાઢવા માટે વપરાયેલું કહેવાતું
ઓજાર સ્ક્રૂ પકડી શકે તેવું નથી. આ ઓજાર એક આરોપીનું હતું. પણ એ તો તેના કૂવાના
મશીન માટે વપરાતું હતું. બધા આરોપીઓ નિર્દોષ છૂટ્યા. બીજા ખટલામાં નડિયાદ નજીક
નરસંડાના અડતાળીસ અગ્રગણ્ય નાગરિકોની ધરપકડ કરવામાં આવી હતી. તેમના પર
તારનાં દોરડાં કાપવાનો આક્ષેપ હતો. ખાસ અદાલતમાં પટેલે સાબિત કરી આપ્યું કે
પોલીસ સબ ઇન્સ્પેક્ટરે સાક્ષીઓને દમદાટી કરીને ખોટી સાક્ષી અપાવી હતી. ફરિયાદ

✶ ગોકળદાસ અને ફૂલચંદ શાહ નડિયાદના આંદોલનકાર હતા.