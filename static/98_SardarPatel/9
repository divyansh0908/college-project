૧૮૭૫-૧૯૧૮/પૂર્વરંગ : પરિશોધ ૯

દેખાવમાં કેવાં હતાં ? " ગોરધનભાઈ થોડો વખત ચૂપ રહ્યા. પછી તેમણે તેમનો જમણો
હાથ થોડો ઊંચો કર્યો. "તેમની ઊંચાઈ આટલી હતી. થોડાં બેઠી દડીનાં હતાં. તેવું મેં
સાંભળ્યું છે." "દેખાવનું શું ?" થોડો વખત વિચાર કરીને ગોરધનભાઈએ કહ્યું,
"ઊજળા વાને હતાં અને દેખાવે રૂપાળાં હતાં તેવું મેં સાંભળ્યું છે." આ વાત ખરી હોવી
જોઈએ કારણ કે વલ્લભભાઈ અને ડાહ્યાભાઈ થોડા શ્યામ અને ઊંચા હતા. પણ મણિબહેન
ન હતાં. "અને સ્વભાવે ?" "સ્વભાવે બહુ નરમ કહેવાતાં હતાં."

વલ્લભભાઈ માટે છ ગામના ગોળમાંથી કન્યા કેમ ન મળી? ઘરની પરિસ્થિતિને કારણે
વલ્લભભાઈના પિતાએ મોભા કરતાં પહેરામણી પર ધ્યાન આપ્યું હોવાનો સંભવ છે. છ
ગામના ગોળમાં દીકરી પરણાવવા માટે ઝવેરબાના બાપ દેસાઈભાઈ પૂંજાભાઈ વધારે
પહેરામણી આપવા તૈયાર થઈ ગયા હશે.૧૭ જે હોય તે ખરું. પણ લગ્ન પછી થોડો વખત
ઝવેરબા ગણામાં તેમના પિયરમાં રહ્યાં અને વલ્લભભાઈ કરમસદથી થોડા માઈલ દૂર
આવેલા વડોદરા રાજ્યના પેટલાદ નામના શહેરમાં ભણવા ગયા. પેટલાદમાં અંગ્રેજી પાંચ
ધોરણ સુધીની શાળા હતી. વલ્લભભાઈ સાથે કરમસદના બીજા છ છોકરાઓ હતા. બધા
એક નાનકડા મકાનમાં સાથે રહેતા અને રાંધવાનો, સાફસફાઈનો અને ભાડું ભરવાનો ખર્ચ
આપસમાં વહેંચી લેતા હતા. દર અઠવાડિયે કરમસદ જઈને સાધનસામગ્રી લઈ આવતા અને
પાછા પેટલાદ આવી જતા. વલ્લભભાઈ તેમના આગેવાન હતા.વલ્લભભાઈના પિતા
પેટલાદ આવ્યા ત્યારે ઘરની વ્યવસ્થા જોઈને બહુ રાજી થયેલા. ઘરની દીવાલ પર મોટા
અક્ષરે એક સૂત્ર લખ્યું હતું. "એકતા મોટું બળ છે."૧૮

પેટલાદ-કરમસદ વચ્ચે આવજા કરતા છોકરાઓમાં વલ્લભભાઈ એક વખત પાછળ રહી
ગયા. વાંકા વળીને ખેતર વચ્ચેની કેડીમાં વચ્ચે પડેલો મોટો પથ્થર વલ્લભભાઈએ ઊંચકીને
બાજુએ ફગાવી દીધો.

પેટલાદ પછી નડિયાદ હાઈસ્કૂલમાં અભ્યાસ કરતા હતા ત્યારે વલ્લભભાઈ "તોફાની
બહારવટિયા" ગણાતા હતા.૧૯ પણ સન ૧૮૯૧માં વલ્લભભાઈ કરતાં છ વરસ અગાઉ
મૅટ્રિકની પરીક્ષા પાસ કરનાર વિઠ્ઠલભાઈ જેવાં તોફાન વલ્લભભાઈએ કર્યાં નથી.
વિઠ્ઠલભાઈએ

એક વખત પોતાના અક્ષરે પણ બીજા નામે પાડોશીને પોસ્ટ કાર્ડ લખીને તેના જમાઈ
ગુજરી ગયાના ખબર આપેલા. આ સમાચાર વાંચીને બાળવિધવાનું ચૂડીકરમ પણ
થયેલું. છોકરીનાં સગાંઓ દીકરીના સાસરે કાણે ગયાં ત્યારે જમાઈને સાજોનરવો જોઈને
કોઈએ ઘાતકી મજાક કર્યાનું તેમના ધ્યાનમાં આવ્યું.૨૦

નડિયાદમાં ડુંગરભાઈ નામના કાકાને ઘેર રહેતા વલ્લભભાઈનાં તોફાન જુદી જાતનાં હતાં.
અગરવાલ નામના શિક્ષક ક્લાસમાં સમયસર આવ્યા નહીં, ત્યારે એક છોકરો ગાવા માંડ્યો
અને બધા છોકરાઓ તેમાં જોડાયા. વાતોમાં ગૂંથાયેલા અગરવાલ અવાજ સાંભળીને દોડતા
આવ્યા અને પેલા છોકરાને વઢવા લાગ્યા. થોડી વાર સાંભળી રહ્યા પછી વલ્લભભાઈએ
ઊભા થઈને વાંધો કાઢ્યો "સાહેબ, તમે તેને શા માટે વઢો છો ? તમે આવ્યા નહીં તો અમે
ગાવાને બદલે રોવા બેસીએ ?" અગરવાલે વલ્લભભાઈને ક્લાસમાંથી કાઢી મૂક્યા ત્યારે