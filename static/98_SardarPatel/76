૭૬ પટેલ

દસમી એપ્રિલે રેલવેનો એક પાટો સ્ટેશન પાસેથી ઉખેડીને બાજુની ખાઈમાં ફેંકી દીધો.
થોડા વખત પછી આવેલી બસો સિપાહીઓને લઈ જનારી ગાડી આવીને ત્યાં "અટકી
પડી" પણ ગાડી આડી પડી ન હોવાથી કોઈને ઈજા થઈ નહીં.૯૪ વીરમગામમાં
મામલતદારને જીવતો બાળી મૂકવામાં આવ્યો.

ડૉ. બળવંતરાય કાનૂગા અને બીજા મિત્રો સાથે વલ્લભભાઈ અમદાવાદમાં ઘૂમવા
લાગ્યા. ઉશ્કેરાયેલા મિલમજૂરો તથા અન્ય નાગરિકોને ઠંડા પાડવા, ઘાયલ થયેલા લોકોને
ઇસ્પિતાલમાં પહોંચાડવા અને મરણ પામેલા અથવા ઘાયલ થયેલાનાં કુટુંબીજનો માટે
ખોરાક-પાણીની વ્યવસ્થા કરવી તેવાં કામ તેઓ બજાવતા હતા. મુંબઈમાં દસમી તારીખે
છૂટ્યા પછી ગાંધીજીએ પણ ત્યાંના ગુસ્સે ભરાયેલા લોકોને શાંત પાડ્યા. મુંબઈના પોલીસ
કમિશનરે તેમને અમદાવાદ તથા વીરમગામના સમાચાર આપ્યા અને બરાડો પાડીને કહ્યું કે
"આ બધાં માટે તમે મહાત્મા - જવાબદાર છો." ગાંધીજી અમદાવાદ રવાના થયા અને
સ્ટેશનેથી સીધા ફ્રેડરિક પ્રાટને મળવા ગયા. આ મુલાકાત એપ્રિલની ૧૩મી તારીખે થઈ.
પ્રાટ૯૫ અતિશય ખિજાયેલા અને રોષે ભરાયેલા હતા. લશ્કરી કાયદાનો અમલ ચાલુ હોવા
છતાં બીજા દિવસે આશ્રમ પાસે સભા ભરવાની અને તેમાં ભાષણ કરવાની ગાંધીજીને
પરવાનગી આપવામાં આવી. બે હજાર માણસો સભામાં આવ્યા. ગાંધીજીને નબળાઈ
લાગતી હોવાથી વલ્લભભાઈએ તેમણે લખેલું ભાષણ વાંચી સંભળાવ્યું. નીચેનાં વાક્યો
ઉચ્ચારતી વખતે વલ્લભભાઈની વાણી કદાચ ઉષ્મા વગરની હતી.

ભાઈઓ, છેલ્લા થોડા દિવસમાં જે બન્યું તેનાથી મને ઘણી શરમ લાગે છે. આ
બનાવોમાં જે સંડોવાયા હોય તેમણે મારી આબરૂ બગાડી છે. સત્યાગ્રહને નામે આપણે
મકાનો બાળ્યાં, જબરદસ્તીએ હથિયારો ઝડપી લીધાં, નાણાં કઢાવ્યાં, ટ્રેનો અટકાવી
દીધી, તારનાં દોરડાં કાપી નાખ્યાં, નિર્દોષ લોકોની હત્યા કરી, દુકાનો અને ઘર લૂટ્યાં.

અનસૂયાબહેનની ધરપકડ કરવામાં આવી છે તેવી ઘાતકી અફવા ફેલાવવામાં આવી.
તમે અનસૂયાબહેનનું નામ બોળ્યું છે. આ બહાના તળે તમે ઘોર અપકૃત્યો કર્યાં છે.

આપણે આ બધા માટે પસ્તાવો કરવો જોઈએ અને પ્રાયશ્ચિત્ત કરવું પડશે. પાપ
થોડાઘણે અંશે ધોઈ નાખવા માટે શક્ય હોય તો તમે ચોવીસ કલાકના ઉપવાસ કરો તેવી
મારી સલાહ છે. સત્યાગ્રહની લડત શરૂ થઈ ન હોત તો આ હિંસાચાર થયો ન હોત તેવું
કોઈ માણસ કહી શકે છે. તેથી તમારા કરતાં મારી જવાબદારી તો લાખોગણી વધી જાય
છે.... તેથી હું ૭૨ કલાકના ઉપવાસ કરીશ.

અંગ્રેજોને ધિક્કારવા અને તેમની હત્યા કરવી તે આપણી ફરિયાદોનું નિરાકરણ કરવાનો
એકમાત્ર માર્ગ હોય તો આવા સ્વરાજ વગર અને આવા નિરાકરણ વગર ચલાવી લેવાનું
મને મંજૂર છે.૯૬

ચાર દિવસ પછી ગાંધીજીએ લડત પાછી ખેંચી લીધી અને મુંબઈ ગયા. ત્યાં પોલીસ
કમિશનરે તેમને પૂછ્યું. "એ તોફાનોમાં વલ્લભભાઈનો હાથ ખરો ? અને મોહનલાલ
પંડ્યાનો?" ગાંધીજીએ કહ્યું કે "એ બેમાંથી કોઈએ તોફાનમાં સાથ આપ્યો નથી. શાંતિ
સ્થાપવા માટે તેમણે કરેલા પ્રયાસોનો તમને ખ્યાલ નથી."૯૭ પણ અમદાવાદમાં ફ્રેડરિક
પ્રાટ કશું જોખમ ઉઠાવવા તૈયાર ન હતા. વલ્લભભાઈએ ગાંધીજીને ખબર આપી :