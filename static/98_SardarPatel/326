૩૨૬ પટેલ

બીજા લોકોને જે લાગતું હતું તેનો અંદાજ તેમણે બાંધી લીધો હતો." અને "નાહક
દલીલબાજી પોતે ટાળવા" માગતા હતા.૨૨૧ "આ વિષય ઘણો નાજુક છે અને તે બાબતની
ચર્ચા આપણાં મગજ સહન નહીં કરે"તેવું લાગવાથી જવાહરલાલે પણ તેની ચર્ચા કરવાનું
ટાળ્યું હતું.૨૨૨

આ બાર સાથીઓનો ઉદ્દેશ એક જ હોવા છતાં તેમના હૃદયની ભાવના એક ન હતી.
મહેતાબે પાછળથી ક્હ્યું છે કે "અમારા સંબંધો ખૂબ સુમેળભર્યા હતા."૨૨૩ પણ સન
૧૯૪૫ના મે માસમાં વલ્લભભાઈએ પોતાની દીકરીને લખ્યું છે કે "અમે બધા જુદા જુદા
મિજાજના માણસો હતા." પણ "સાથે રહી શક્યા."૨૨૪ સપાટી પર આવું હશે. પણ
એકબીજા પ્રત્યે દોષારોપણ અને અણગમાના આંતરપ્રવાહો વહેતા રહ્યા.૨૨૫ આ બારે
આગેવાનો પુખ્ત બુદ્ધિના હતા અને શાણા માણસો હતા. પોતાનો દિવસ કેમ ગાળવો તે
બાબતમાં દરેકને પૂરી જાણકારી હતી અને આ બધા સમાન દુશ્મન સામે લડી રહ્યા હતા.
તેથી તેમની વચ્ચે ભંગાણ પડતું નિવારી શકાયું. સાથોસાથ એક કમનસીબી પણ હતી કે
ભવિષ્ય માટેનું કોઈ આયોજન કે સામૂહિક ચિંતન પણ થઈ શક્યું નહીં. મહેતાબે કહ્યું છે તેમ
"(લગભગ ત્રણ વરસ સુધી) ભારતના સરટોચના આગેવાનો જેલમાં સાથે હોવા છતાં
તેમણે ભારતના ભાવિ માટે કાર્યક્રમ અથવા યોજના કે બંધારણ વિશે કદી વિચાર જ કર્યો
નહીં."૨૨૬ બ્રિટન પ્રત્યે તેમને ઉગ્ર રોષ હતો, પણ સ્વરાજ આટલું નજીક છે તેવો ખ્યાલ
કોઈને આવ્યો નહીં અને આ સ્વરાજને કારણે ઊભી થતી નવી જરૂરની કલ્પના પણ આવી
નહીં.

વલ્લભભાઈ, આઝાદ અને બાકીના લોકો જે સમાચારની રાહ જોઈ રહ્યા હતા,૨૨૭ તે
સમાચાર તેમણે ફેબ્રુઆરીની ૧૧મી તારીખે સાંભળ્યા કે ગાંધીજીએ ઉપવાસ શરૂ કર્યા છે.
ફેબ્રુઆરીની ૧૦મી તારીખે શરૂ થયેલા ઉપવાસ માર્ચની ૩ તારીખ સુધી ચાલવાના હતા.
ગાંધીજીએ વાઇસરૉયને જણાવ્યું હતું કે પોતે મરવા ઇચ્છતા નથી, પણ અન્યાયનો સામનો
કરવા ચાહે છે. ભારતમાં અને વિદેશમાં - ખાસ કરીને અમેરિકામાં - સરકારે એવો પ્રચાર
વહેતો મૂક્યો હતો કે આંદોલનમાં થયેલી હિંસાખોરી માટે ગાંધીજીએ કાવતરું નહીં તોપણ
વાંછના તો રાખી હતી. પ્રચારનો ઝોક એવો હતો કે ગાંધીજી જાપાન તરફી છે. ગાંધીજીએ
આવા આક્ષેપ સાબિત કરવા માટે અથવા પાછા ખેંચી લેવાની માગણી કરી અને સરકારે તે
નકારી કાઢી, ત્યારે ગાંધીજીએ ૨૧ દિવસના ઉપવાસ કરવાની જાહેરાત કરી.

એક તબક્કે એવું લાગતું હતું કે આ અગ્નિ-પરીક્ષામાં તેમનો અંત આવી જશે. તેમને
છોડી મૂકવાની માગણી ઠોકરે મારવામાં આવી હોવાથી, લિન્લિથગોના ત્રણ મંત્રીઓ -
હોમી મોદી, અણ્ણે અને સરકારે રાજીનામાં આપ્યાં. સરકાર વિકટ દશામાં ફસાઈ અને
ચિંતાગ્રસ્ત બની, પણ લિન્લિથગો અને લંડનની સરકારે આ ઉપવાસ દરમ્યાન ચુપચાપ
બેસી રહેવાનું ઠરાવ્યું. આગાખાન મહેલમાં ગાંધીજીના અગ્નિદાહ માટે પણ સરકાર તૈયાર
છે, તેવી અફવા અહમદનગર સુધી પહોંચી ગઈ. આ અફવા પાછળથી સાચી પુરવાર
થઈ.૨૨૮ પણ ગાંધીજી ગુજર્યા નહીં. વલ્લભભાઈને નિરાંત વળી, તેવી નિરાંત લિન્લિથગોને
પણ થઈ. પણ ચર્ચિલ રાજી થયો નહીં. ભારતમાં પ્રવર્તતા અસંતોષને તીવ્ર રીતે પ્રગટ
કરનાર આ ઉપવાસથી સરકારનો દબદબો તૂટી પડ્યો હતો. પણ વિદ્રોહી ભારત પરનો
બ્રિટિશ કબજો સજ્જડ જામ્યો હતો.