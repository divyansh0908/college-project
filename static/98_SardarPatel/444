૪૪૪ પટેલ

સન ૧૯૪૭ના નવેમ્બરની ૧લી તારીખે માઉન્ટબૅટન સાથેની ચર્ચામાં લિયાકતનો દાવો
હતો કે "પોતાના સહધર્મી મુસલમાનોના બચાવ માટે ધસી જનાર સરહદી લોકોની કૂચમાં
પાકિસ્તાની સત્તાવાળાઓ કશો અવરોધ ઊભો કરવાનો પ્રયાસ કરે તો તેને પરિણામે અમારી
આખી સરહદ પર જબરદસ્ત ગરબડ ઊભી થઈ હોત."૮૧ પણ આ દિવસે જ જિન્નાહે
માઉન્ટબૅટનને જણાવ્યું કે મારી શરતો મંજૂર કરવામાં આવે તો "હું આ બધું સમેટી
લઈશ."૮૨ જિન્નાહનું નિવેદન લિયાકતના દાવાની વિરુદ્ધમાં જાય છે. આ હુમલાખોરોના
આગેવાન રહસ્યમય "જનરલ તારીક" જનરલ અકબરખાન પોતે હતા, તે પાછળથી
સાબિત થયું છે.૮૩ સુભાષ બોઝની આઝાદ હિંદ ફોજના કેટલાક માજી અફસરો પણ તેમની
સાથે હતા તે આપણે નોંધવું જોઈએ. આપણે લક્ષમાં રાખવું જોઈએ કે મહારાજા હરિસિંઘના
૮,૦૦૦ના લશ્કરમાં ત્રીજા ભાગના મુસલમાન સૈનિકો અને અફસરોમાંથી લગભગ બધા
પોતપોતાના હથિયાર સાથે હુમલાખોરો સાથે ભળી ગયા. આ હકીકતથી લાંબા વખતની
પૂર્વયોજના સાબિત થાય છે એટલું જ નહીં, પણ મહારાજાની સરકારથી મુસલમાનો કેટલા
અળગા પડી ગયા હતા તે પણ જણાઈ આવે છે.

કાશ્મીરમાં થોડા બહાદુર અફસરો હતા. પણ આખું તંત્ર એટલું અંધાધૂંધ હતું કે પોતા પર
થયેલા હુમલાના સમાચાર કાશ્મીરે ૨૪ ઑક્ટોબરની સાંજ સુધી દિલ્હી પહોંચાડ્યા નહીં.
સાંજે મહારાજાની "અતિશય કાકલૂદી ભરી વિનંતી" દિલ્હી મોકલવામાં આવી.૮૪ લગભગ
આ જ સમયે ભારતીય સેનાના સરસેનાપતિ જનરલ લોકહાર્ટને પાકિસ્તાની ફોજના અંગ્રેજ
સરસેનાપતિએ ખબર આપ્યા કે ઑક્ટોબરની ૨૨મી તારીખે લગભગ ૫,૦૦૦
તાયફાવાળાઓ કાશ્મીરમાં ઘૂસ્યા છે અને શ્રીનગર તરફ ધસી રહ્યા છે. માણાવદર, માંગરોળ
અને બાબરિયાવાડમાં પ્રવેશ કરવાના વલ્લભભાઈના નિર્ણયને પ્રધાનમંડળે બહાલી આપ્યા
પછી ત્રીજે દિવસે અને માણાવદરનો કબજો લેવાયા પછીના બીજા દિવસે દિલ્હીને કાશ્મીરના
સમાચાર મળ્યા.

ઑક્ટોબરની ૨૫મી તારીખે સવારે પ્રધાનમંડળની સંરક્ષણ સમિતિની બેઠક મળી, ત્યારે
પોતાના રાજ્યના જીવતર માટે આજીજી કરનાર મહારાજાને ટેકો આપવો જોઈએ તેવી સ્પષ્ટ
વાત એકલા સરદારે જ રજૂ કરી. તેમની જોડે સહમત થનાર મહાત્માજીને આ બેઠક અગાઉ
વલ્લભભાઈએ પોતાની જોડે સામેલ કરી લીધા હતા.૮૫ નેહરુએ સૌથી પહેલાં કહ્યું કે
"પ્રતિકાર માટે અબ્દુલ્લાની સહાય લેવી જોઈએ."૮૬ માઉન્ટબૅટન આ સંરક્ષણ સમિતિના
અધ્યક્ષ હતા. આ ગોઠવણ થોડી વિચિત્ર અને કંઈક અંશે ગેરબંધારણીય હતી. પણ
માઉન્ટબૅટનની લશ્કરી કારકિર્દી અને વલ્લભભાઈ તથા નેહરુ જોડેના તેમના અંગત સંબંધો
જોઈએ, તો તેમાં બહુ નવાઈ લાગે નહીં. માઉન્ટબૅટને જૂનાગઢ અને કાશ્મીર બંને બાબતમાં
સંયમથી વર્તવાની સલાહ આપી. જે રાજ્ય પોતામાં જોડાયું નથી ત્યાં ભારત કેવી રીતે લશ્કર
મોકલી શકે, તેવી આશંકા પણ દર્શાવી. જૂનાગઢ અંગેના હુકમમાં તલમાત્ર પણ ફેરફાર
કરવાનો ઇન્કાર કરીને વલ્લભભાઈએ દૃઢતાપૂર્વક ઉમેર્યું કે કાશ્મીરને લાગેવળગે છે ત્યાં સુધી
રાજ્ય પોતાની સાથે જોડાયું હોય કે ન જોડાયું હોય, પણ "લશ્કરી સહાય આપવામાં
ભારતને રોકી શકે તેવી કોઈ મુશ્કેલી પોતાને જણાતી નથી."૮૭ સમિતિએ છેવટે એવો
નિર્ણય કર્યો કે હથિયારો અને વી. પી. મેનને તાબડતોબ શ્રીનગર મોકલી આપવાં.

તે દિવસે (ઑક્ટોબર ૨૫) સાંજે શ્રીનગર પહોંચેલા મેનનને "આફતગ્રસ્ત વાતાવરણ
તોળાઈ રહ્યા"નો અનુભવ થયો. રાજ્યની પોલીસ અદૃશ્ય થઈ હતી. કેટલીક જગાએ શેખ