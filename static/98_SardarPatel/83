૧૯૧૮-૨૨/સાથીદાર ૮૩

વહેંચણી ન હતી. ભૂતપૂર્વ વાઇસરૉય અને તે વખતના વિદેશમંત્રી લૉર્ડ કર્ઝને આ કાયદાને
"ઉતાવળિયો અને ક્રાંતિકારક" લેખાવ્યો હતો. ઘણાખરા બોલકા ભારતીય આગેવાનોને
આ કાયદો પરંપરાવાદી અને સંકોચશીલ લાગતો હતો. પણ આ કાયદાથી થોડા વરસમાં
સાંસ્થાનિક દરજ્જો મેળવી શકાશે તેવું વલ્લભભાઈ અને ગાંધીજીને લાગતું હતું.

તેથી ગાંધીજીની અનુમતિ સાથે વલ્લભભાઈએ મુંબઈ ધારાસભા માટે ખેડામાંથી
ઉમેદવારી કરવાની જાહેરાત કરી.૧૧૪ સન ૧૯૧૮ની શરૂઆતમાં ખેડૂતોની લડતમાં મદદગાર
થવાની ગાંધીજીની માગણી વલ્લભભાઈએ સ્વીકારી ત્યારે વિઠ્ઠલભાઈ જોડેની સમજૂતીનો
અંત આવી ગયો હતો. પણ સન ૧૯૨૦ના જુલાઈની અધવચ્ચે વલ્લભભાઈએ ઉમેદવારી
પાછી ખેંચી લીધી. ત્યાર પછીનાં ચૌદ વરસ વલ્લભભાઈ ધારાસભાના વિરોધી રહ્યા. આ
ફેરફાર મહાત્માજીની વ્યૂહરચનામાં આવેલા પલટાને કારણએ થયો હતો. પંજાબના બનાવો
અને વધારે તો મુસલમાનોની લાગણીને કારણે આ પલટો આવ્યો હતો.

તુર્કી તે જમાનામાં સૌથી મોટું મુસ્લિમ રાષ્ટ્ર હતું અને અંગ્રેજોના તુર્કી જોડેના વર્તાવના
કારણે મુસલમાનો અંગ્રેજી રાજને ધિક્કારતા થયા હતા. જર્મનીની સાથે તુર્કીનો પણ પરાજય
થયો હતો. સન ૧૯૧૯ના ઑગસ્ટમાં જણાયું કે અરબસ્તાનમાં આવેલાં ઇસ્લામી યાત્રાધામો
પરનો તુર્કીનો કબજો સમાપ્ત કરવાનો ઇરાદો ઇંગ્લૅંડની સરકાર ધરાવે છે. આવું કૃત્ય તો
મુસલમાનો માટે દગાખોરી અને પાપ હતું. તુર્કીનો સુલતાન માત્ર રાજવી ન હતો પણ
ખલીફ તરીકે તમામ મુસલમાનોનો આગેવાન હતો અને યાત્રાધામોનું સંરક્ષણ કરવાની તેની
ફરજ હતી. આ કૃત્યમાં દગાખોરી એ હતી કે લડાઈ ચાલતી હતી ત્યારે વડા પ્રધાન લોઈડ
જ્યૉર્જે જાહેર કર્યું હતું કે "સાથી સૈન્યો આ લડાઈ તુર્કી પાસેથી એશિયા માઈનોરના સમૃદ્ધ
અને વિખ્યાત વિસ્તારો પડાવી લેવાના ઇરાદાથી લડતાં નથી."૧૧૫ આ વચન પર આધાર
રાખીને અનેક મુસલમાનો સાથી સૈન્યોમાં જોડાઈને તુર્કી સામે લડ્યા હતા. જેલમાંથી છૂટ્યા
પછી મહમ્મદઅલી થોડા મુસલમાન આગેવાનો સાથે લંડન ગયા હતા અને સુલતાનનો
કબજો ચાલુ રાખવાની વિનંતી કરી હતી. વડા પ્રધાન લોઈડ જ્યૉર્જના જવાબથી
મુસલમાનોની લાગણીને શાતા વળે તેમ ન હતું. વડા પ્રધાને પ્રતિનિધિ મંડળને જણાવ્યું :

તુર્કીએ પોતાના જૂના મિત્રરાષ્ટ્ર (બ્રિટન)ને કાઢી મૂક્યું હતું.... જર્મનીને ન્યાયી સજા
કરવામાં આવી છે તો પછી તુર્કી શા માટે છટકી જાય ?૧૧૬

સન ૧૯૨૦ના મે માસમાં તુર્કી માટેના કરાર જાહેર કરવામાં આવ્યા. તેનાં તમામ
સંસ્થાનો પડાવી લેવામાં આવ્યાં અને તેના કબજા તળેના ગ્રીકભાષી બહુમતી ધરાવતા પ્રદેશો
પણ લઈ લેવામાં આવ્યા. અંગ્રેજ તરફી રાજા ફૈઝલના આધિપત્ય સાથે સાઉદી
અરબસ્તાનને સ્વતંત્ર રાજ્ય તરીકે સ્વીકારી લેવામાં આવ્યું. જેરૂસલેમ ધરાવનાર
પેલેસ્ટાઇનના અને કરબલા ધરાવનાર ઇરાકને અંગ્રેજી સંરક્ષણ તળે મૂકવામાં આવ્યાં.
કરબલા તો મુસલમાનો માટે મક્કા અને મદીના જેટલું પવિત્ર સ્થળ છે. સીરિયાને ફ્રાન્સ
"સલાહ અને સહાય" આપશે તેવું નક્કી થયું. ભારતીય મુસલમાનોને આ જાહેરનામું
અપમાનજનક લાગ્યું. ફૈઝલ મુસલમાન હતો તેટલું બસ ન હતું. મક્કા અને મદીનાનો કબજો
ખલીફ સિવાય બીજા કોઈનો હોઈ શકે નહીં. ખલીફની સત્તા - ખિલાફત - ફરી સ્થાપવા
માટે તેઓ જેહાદ ચલાવે નહીં તો તેઓ પણ દ્રોહી ગણાય. પાછળથી ખબર પડી કે ઇસ્લામી