૪૪૦ પટેલ

મધરાત વીતી ગઈ હતી છતાં મેનન વલ્લભભાઈના નિવાસસ્થાને ગયા. તેમણે સરદારને
જગાડીને આ મુસદ્દો બતાવ્યો. લોકમતની દરખાસ્ત સામે સરદારે સખત વાંધો ઉઠાવ્યો.
આવો લોકમત "બિનજરૂરી હતો અને તેની માગણી પણ કરવામાં આવી ન હતી" તેવું
તેમણે કહ્યું.૫૫ તેમના મત પ્રમાણે "પાકિસ્તાનને આવો તાર મોકલવામાં નેહરુ અને મેનન
છોકરી વેડા" દર્શાવી રહ્યા હતા. પણ મેનનની ખૂબ સમજાવટ પછી સરદારે સંદેશો જવા
દેવાનું કબૂલ કર્યું. પણ તેમાં મૈત્રીભાવ દર્શાવતા તમામ શબ્દો કાઢી નાખવાનો આગ્રહ
સેવ્યો.૫૬ નવેમ્બરની ૯મી તારીખે બપોરે બૂચ અને ભારતીય સેનાના અફસર બ્રિગ્રેડિયર
ગુરુદયાલ સિંઘ જૂનાગઢમાં દાખલ થયા, અને તેમના કાફલાને કૅપ્ટન હાર્વે જોન્સ દોરી ગયા.
રાજ્યના સૈનિકોનાં હથિયાર લઈ લેવામાં આવ્યાં અને લગામ પકડી લેવામાં આવી. ભુટ્ટો
આગલા દિવસે કરાંચી ચાલ્યા ગયા હતા.

શરણાગતિ પછી ચોથે દિવસે સરદાર જૂનાગઢ આવ્યા અને બહાઉદ્દીન કૉલેજના
પ્રાંગણમાં વિશાળ મેદની સમક્ષ તેમણે ભાષણ કર્યું. તેમણે ભુટ્ટો અને જોન્સને વાસ્તવિક
દૃષ્ટિ રાખવા માટે અને ભારતીય સેનાને સંયમ સાચવવા માટે અભિનંદન આપ્યાં. તેમણે
કાશ્મીર અને હૈદરાબાદનો પણ ઉલ્લેખ કર્યો.

હૈદરાબાદ વાસ્તવિક પરિસ્થિતિ સમજશે નહીં, તો તેના હાલ પણ જૂનાગઢ જેવા જ
થશે.૫૭

પાકિસ્તાને કાશ્મીર સામે જૂનાગઢને ખડુંકરી દીધું. અમે આ સવાલનું નિરાકરણ
લોકશાહીની રીતે કરવાની વાત રજૂ કરી, ત્યારે તેમણે (પાકિસ્તાને) કહ્યું કે આ નિયમ
કાશ્મીરને લાગુ પાડવામાં આવે, તો પોતે જૂનાગઢનો વિચાર કરશે. અમારો જવાબ એ
હતો કે આ વાત હૈદરાબાદમાં કબૂલ રાખો તો અમે કાશ્મીરમાં કબૂલ રાખીએ.૫૮

ભારત સરકાર લોકોની ઇચ્છાને માન આપશે તેવું જણાવીને સરદારે સભાને પૂછ્યું કે
તમારે ભારતમાં જોડાવું છે કે પાકિસ્તાનમાં ? હજારો હાથ ભારતની તરફેણમાં ઊંચા થયા.
વલ્લભભાઈએ કહ્યું કે લોકોનો ચુકાદો બહારની કોઈ સત્તા, કોઈ પણ પ્રકારની બળજબરી
અથવા કોઈ પણ આંતરરાષ્ટ્રીય અદાલત મિથ્યા કરી શકે નહીં.૫૯ વલ્લભભાઈને મન તો
લોકમત લેવાઈ ચૂક્યો હતો છતાં સન ૧૯૪૮ના ફેબ્રુઆરીની ૨૦ તારીખે રીતસર લોકમત
લેવામાં આવ્યો. આ પ્રસંગે હાજર રહેલા લંડનના ડેઇલી ટેલિગ્રાફ અને સન્ડે ટાઇમ્સના
ખબરપત્રીઓએ સાક્ષી આપી છે કે આયોજન વાજબી રીતે થયું છે. ૨૦૧૪૫૭ નોંધાયેલા
મતદારોમાંથી ૧૯૦૮૭૦ લોકોએ મતદાન કર્યું. તેમાંથી પાકિસ્તાનની તરફેણમાં માત્ર ૯૧
મત પડ્યા. માણાવદર, માંગરોળ, બાબરિયાવાડ તથા બીજા બે અન્ય ખંડિયા વિસ્તારોમાં
પણ લોકમત સાથોસાથ લેવાયો. આ વિસ્તારોમાં અપાયેલા ૩૧૪૩૪ મતમાંથી પાકિસ્તાન
તરફ માત્ર ૩૯ મત હતા.૬૦

જૂનાગઢ જતી વખતે સરદાર રાજકોટ થઈને ગયા. રાજકોટના ઠાકોર પ્રદ્યુમ્નસિંહે આ
તકનો લાભ લઈને સરદારને જણાવ્યું કે "સન ૧૯૩૮ના ડિસેમ્બરની ૨૬મી તારીખે તમારા
અને રાજકોટ રાજ્ય વચ્ચે થયેલા કરારનો પોતે અમલ કરશે."૬૧ નવ વરસ અગાઉ
સરદારની ઇચ્છાનો અવરોધ કરવા માટે વીરાવાળાને સાથ આપનાર ધર્મેન્દ્રસિંહના ભાઈ અને
અનુગામીએ આ સંદેશો મોકલ્યો હતો.