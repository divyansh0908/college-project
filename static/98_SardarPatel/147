૧૯૨૨-૨૯/સરદાર ૧૪૭

જવાબ વલ્લભભાઈએ પણ શુદ્ધ પાટીદાર ભાષામાં આપ્યો કે "હું બાવો થઈશ તે પહેલાં
તેની સાત પેઢીને બાવા બનાવીશ." સન ૧૯૮૭ના સપ્ટેમ્બર સુધી કરમસદ-વીરસદનો આ
અંટસ ચાલતો રહ્યો.૧૧૪

ડાહ્યાભાઈ ઘનશ્યામદાસ બિરલાને ત્યાં કામ કરે તેવા સંજોગો ઊભા થયા. અને
ગાંધીજીએ વલ્લભભાઈને લખ્યું કે ડાહ્યાભાઈને બિરલાજીને સોંપીએ તો તેમને કાપડની
મિલમાં નોકરી મળે તેવો સંભવ છે. પણ આ તો વાજબી ન ગણાય. આપણે મળશું ત્યારે
વાત કરશું. આ બાબતમાં હું જમનાલાલજી જોડે વાત કરીશ."૧૧૫ છેવટે ડાહ્યાભાઈ વીમા
દલાલ બન્યા. તેની વહુ અને મણિબહેનને બહુ બનતું નહીં. મણિબહેનને વલ્લભભાઈએ
લખ્યું કે "યશોદા પર હેત રાખજો અને મીઠો સંબંધ બાંધજો.... તમારે ભાભી જોડે બનતું
નથી, તેવી વાતથી કુટુંબની બદનામી થાય. જાહેર સેવામાં પડનારે ચામડી જાડી રાખવી
જોઈએ અને માન તથા અપમાન બંને ગળી ખાવાં જોઈએ. આ પાઠ સૌથી પહેલાં ઘરમાં
ભણવાનો હોય છે."૧૧૬

જાડી ચામડી તો વલ્લભભાઈએ પોતે રાખવી પડતી. વિઠ્ઠલભાઈના કાગળોમાં વિવેકનું
નામનિશાન રહેતું નહીં. મધ્યસ્થ ધારાસભાના અધ્યક્ષ ચૂંટાયા પછી વિઠ્ઠલભાઈએ
વલ્લભભાઈને કાગળ લખ્યો:

તમે મારા પત્રનો જવાબ આપ્યો નથી તેનું શું કારણ છે ? હું ડિસેમ્બરની પહેલીથી
દિલ્હી રહેવા જવાનો છું. ત્યાં જાઉં તે પહેલા બધું તૈયાર થઈ જવું જોઈએ. મણિલાલ
કોઠારીએ બધી વ્યવસ્થા કરવી પડશે.... રસોઇયાની સગવડ અગાઉથી કરીને મણિલાલે
અઠવાડિયા અગાઉ ત્યાં પહોંચવું જોઈએ.૧૧૭

પોતાના "બાપની પૂરી ખંત અને કાળજી"થી સેવા કરવા માટે ગાંધીજી મણિબહેનને
સમજાવી રહ્યા હતા અને "વલ્લભભાઈ પર ભારે જવાબદારીનો બોજ છે" તેની યાદ આપી
રહ્યા હતા.૧૧૮ મણિબહેન માટેની બધી વ્યવસ્થા વલ્લભભાઈ નહીં પણ ગાંધીજી કરતા હતા,
તે આપણે જોઈ ગયા છીએ. સન ૧૯૨૪ના નવેમ્બરમાં ગૂજરાત વિદ્યાપીઠમાંથી સ્નાતક થયા
પછી ગાંધીજીના આગ્રહથી મણિબહેન સન ૧૯૨૫માં થોડો વખત પૂનાની સર્વન્ટ્સ ઑફ
ઇન્ડિયા સોસાયટીમાં રહ્યાં અને પછી વર્ધામાં જમનાલાલ બજાજ અને તેમનાં પત્ની
જાનકીદેવીની દેખરેખમાં રહ્યાં. "દીકરીને વળાવતી વખતે અમદાવાદ સ્ટેશન પર આ
મજબૂત બાપ પણ ગળગળા થઈ ગયા હતા અને આંખમાં ઝળઝળિયાં આવ્યાં હતાં" તેવું
એક મિત્રે નોંધ્યું છે.૧૧૯ ત્યાર પછી દીકરીને લખેલા કાગળમાં વલ્લભભાઈએ પોતાનાં
કુટુંબીઓ અને પાડોશીઓ અંગે લખ્યું છે:

મણિબહેન પર પત્ર, તા. ૧૭-૧૨-૨૫ : ગઈ કાલે બરાબર મધરાતે દા. કાનૂગાનો
જુવાન છોકરો પ્રભાકર અઠવાડિયાની બીમારીમાં ગુજરી ગયો. નંદુબહેનને સખત ફટકો
લાગશે. (કાનૂગાની દીકરી) સુમિત્રા બહુ રડ્યા કરે છે. દાક્તર તો ધીરજવાળા માણસ
છે. નંદુબહેન પર ખરખરાનો કાગળ જરૂર લખજો.

તમારાં ભાઈ- ભાભી દિલ્હી ગયાં છે. ત્યાં તમારાં ભાભીને એકલું લાગે છે, એને