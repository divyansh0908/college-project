૨૪ પટેલ

સાંજે મણિબહેન અને ડાહ્યાભાઈને સાથે લઈને વલ્લભભાઈ મુંબઈ જવા ઊપડી ગયા.
પોતાની વકીલાત તથા ઘરબાર તેમણે કાશીભાઈને સોંપ્યાં. મણિબહેન અને ડાહ્યાભાઈને
કોઈ સગાને ત્યાં નહીં પણ ગ્રાંટ રોડની ક્વીન મેરી શાળાનાં કુ. વિલ્સનને ત્યાં મૂકીને
વલ્લભભાઈ બીજે દિવસે ઇંગ્લૅંડ જવા નીકળી ગયા. કુ વિલ્સન છોકરાંઓની દેખભાળ કરવા
રાજી હતાં અને તેમની સોબતમાં છોકરાંઓ સહેલાઈથી અંગ્રેજી બોલતાં શીખી જાય તો
ઇંગ્લૅંડમાં ભણવા માટે મોકલી શકાય તેવી વલ્લભભાઈની ધારણા હતી.૭૧

આ ઢાંકપિછોડા શા માટે ? કરમસદના લોકોને તેમણે પાછળથી એવું કહ્યું કે તેમને દાખલ
થવા માટે ઉતાવળ કરવી પડે તેમ હતું. નવા નિયમ મુજબ એલએલ.બી.ની ઉપાધિ ન હોય
તેવા ભારતીય નાગરિકો માટે બૅરિસ્ટરીના દરવાજા બંધ થઈ જવાના હતા. વલ્લભભાઈએ
ઇંગ્લૅંડ-યાત્રામાં નાહકના નાટકવેડા કર્યા તેવું પણ કેટલાક લોકોએ કહ્યું. લોકો બોલતા બંધ
થાય તો તેમના માર્ગમાં આવેલી સંખ્યાબંધ અડચણોનું નિવારણ આપમેળે થઈ જતું હતું.૭૨

જિંદગીમાં પહેલી વખત વલ્લભભાઈએ કોટપાટલૂન, જૅકેટ અને નેકટાઈ પહેર્યાં અને
છરી-કાંટાનો ઉપયોગ પણ પહેલી વખત શરૂ કર્યો. મુસાફરીમાં વલ્લભભાઈને દરિયો લાગ્યો
અને ખૂબ બીમાર પડી ગયા. ખાવાપીવાનું ફાવે નહીં તેવા ત્રણ દિવસ ગયા. વલ્લભભાઈ
પોતાની બર્થ છોડીને ઉપલા વર્ગની ખાલી કૅબિનમાં પડી રહ્યા. કૅપ્ટનને વલ્લભભાઈની
ભાળ મળી નહીં. તેથી તેમની શોધ ચલાવી. છેવટે પત્તો લાગ્યો ત્યારે કૅપ્ટને તેમને કહ્યું,
"આ તમારી કૅબિન નથી. તેથી તમારે વધારાનું ભાડું ભરવું પડશે." વલ્લભભાઈએ જવાબ
વાળ્યો "મારી ડિપૉઝિટનાં નાણાંમાંથી કાપી લેજો, પણ અત્યારે મારાથી ઊઠી શકાય તેમ
નથી." કપ્તાને કહ્યું, "કશો વાંધો નહીં. પણ અમને કહ્યું હોત તો અમે તમને કંઈક દવા
વગેરે આપીને થોડી મદદ કરી હોત. ચિંતા કરશો નહીં. બીજા ઘણા લોકો બીમાર છે. પણ
થોડા વખતમાં સહુ સાજા થઈ જશે." આવું જ થયું. એડન વટાવ્યા પછી વલ્લભભાઈ
સાજા થઈ ગયા અને તેમની ભૂખ એવી ઊઘડી કે ભોજનની યાદીમાં જે લખ્યું હોય તે શું છે
તે જાણવાની દરકાર રાખ્યા વગર મંગાવીને ખાવા માંડ્યા.૭૩

વલ્લભભાઈએ રાતા સમુદ્ર અને ભૂમધ્ય સમુદ્રના દરિયાકિનારા તરફ લક્ષ આપ્યું નહીં
અને પૉર્ટ સૈયદથી સુએઝ સુધી જમીનમાર્ગે જવાનો વિકલ્પ પણ સ્વીકાર્યો નહીં. તેમણે
જસ્ટિનિયનનો રોમન કાયદાકોશ વાંચવા માંડ્યો અને માર્સૈલ્સના બારામાં આગબોટે પ્રવેશ
કર્યો ત્યારે છેલ્લું પ્રકરણ પૂરું કરી નાખ્યું. માર્સૈલ્સથી કૅલે સુધી રેલવેમાં અને ત્યાંથી ડોવર
થઈને વલ્લભભાઈ લંડન પહોંચ્યા. ડોવરમાં બનેલો બનાવ સરદાર પટેલની ખાસિયત દર્શાવે
છે. હુક્કાની તમાકુ જોઈને કસ્ટમ્સ અમલદારે પૂછ્યું, "આ શું છે ?" વલ્લભભાઈએ
લાગલો જ જવાબ વાળ્યો. "અમારી મીઠાઈ છે. ચાખી જુઓ." અમલદારે થોડું ખાધું
અને ગોળને કારણે ગળપણનો અનુભવ કર્યો. "બહુ સરસ છે." આ અમલદારને તમાકુ
ખાવાનો ખરાબ અનુભવ થાય તે પહેલાં વલ્લભભાઈ દૂર ચાલી ગયા.૭૪

મુંબઈથી આગબોટ ઊપડ્યા અગાઉ વિઠ્ઠલભાઈએ કાઠિયાવાડના એક નાનકડા ઠાકોર
જોડે વલ્લભભાઈની ઓળખાણ કરાવી હતી. લંડન પહોંચીને ઠાકોર સાહેબ તો સેશીલ હોટેલ
પહોંચ્યા, અને વલ્લભભાઈએ તેમનું અનુકરણ કર્યું. પણ બીજે દહાડે મસમોટું બિલ
આવ્યું. મૅનેજર સમજદાર હતો. તેણે અડધો ભાવ કરી આપ્યો. નાણાં ચૂકવીને વલ્લભભાઈ
એક ઓળખીતા હિંદીને ત્યાં જઈ રહ્યા. ત્યાર પછી વલ્લભભાઈએ ઘણી સસ્તી જગાઓ