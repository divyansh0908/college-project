૨૫૨ પટેલ

છ મહિના આરામ લીધા પછી શરીર અને મનથી પ્રફુલ્લિત થઈ આવેલા રાજાજીએ
કૉંગ્રેસ પ્રમુખ થનાર જવાહરલાલ અને કૉંગ્રેસ પાર્લમેન્ટરી બોર્ડના અધ્યક્ષ વલ્લભભાઈ
વચ્ચેના મતભેદોની વાત ગાંધીજી પાસે ઉપાડીઃ

પરિસ્થિતિ અને અંગત ગુણવત્તા અનુસાર જવાહરલાલ કરતાં ધારે સારો કૉંગ્રેસ પ્રમુખ
આપણે આ વરસે શોધી શક્યા ન હોત, તેવું કબૂલ કરવા છતાં પાર્લમેન્ટરી નીતિ અને
કાર્યક્રમમાં જ જવાહરલાલજી ગોઠવાઈ શકે, તે બાબતમાં મને શંકા હતી અને આજે પણ છે.

સંસદીય નીતિ અંગેના વલ્લભભાઈના નિર્ણયને પડકારવામાં ન આવે અને કારોબારી
તથા કૉંગ્રેસ પ્રમુખ તેમાં પૂરેપૂરો સહકાર આપે, તેવું કંઈક તમારે કરવું જોઈએ.૪૦

સન ૧૯૩૬ના માર્ચ-એપ્રિલમાં લખનૌમાં મળેલા કૉંગ્રેસ અધિવેશનમાં જણાઈ આવ્યું કે
જવાહરલાલજી ઝઘડવાને બદલે ગોઠવાઈ જવાના હતા. લાંબી બીમારી ભોગવીને તેમનાં
પત્ની કમલા ફેબ્રુઆરીમાં યુરોપમાં અવસાન પામ્યાં હતાં. હિંદુસ્તાનને જવાહર માટે પ્રેમ
હતો તેમાં સહાનુભૂતિનું તત્ત્વ ઉમેરાયું હતું. લખનૌમાં જવાહરલાલે પોતાનાં દિલ અને
દિમાગ પર છવાઈ ગયેલા મહત્ત્વના શ્રદ્ધાસ્થાન તરીકે સમાજવાદની પ્રશંસા કરી અને હોદ્દા-
સ્વીકારના ખ્યાલ તરફ પોતાની નફરત પણ દર્શાવી. પણ આ બંને મુદ્દા અંગે કશો વિખવાદ
પેદા કરવાની અનિચ્છા પણ તેમણે દર્શાવી. કૉંગ્રેસ સમાજવાદી પક્ષમાં જોડાવાનો તેમણે
ઇન્કાર કર્યો અને પહેલેથી જ હોદ્દાસ્વીકાર અંગે નનૈયો ભણવો નહીં, તેવો લખનૌ
અધિવેશનનો નિર્ણય તેમણે અપનાવી લીધો.

લખનૌમાં સરદાર પટેલ અને જવાહરલાલ વચ્ચે "કડવાશભર્યું વાક્યુદ્ધ" ખેલાયું.૪૧ છતાં
સરકાર વાંછતી હતી અને કૉંગ્રેસીઓ ડરતા હતા તેટલા પ્રમાણમાં આ બંને વચ્ચે વિખવાદ
થયો નહીં. લખનૌ પછી થોડા વખત બાદ જવાહરલાલે કહ્યું તેમ "અમારા વચ્ચે મતભેદના
મુદ્દાઓ કરતાં એકમતીના મુદ્દાઓ વધારે છે."૪૨ આઝાદી સૌથી પહેલાં મેળવવી જોઈએ
અને તે માટે ગાંધીજી વગર ચાલે તેમ નથી તે  બંને મૂળભૂત મુદ્દાની બાબતમાં જવાહરલાલ
અને વલ્લભભાઈ એકમત હતા. નેહરુએ કારોબારીની રચના કરી તેથી તેમાં ગોઠવાઈ જવાની
તેમની મનોવૃત્તિ જણાઈ આવી. કૃપાલાણીના કહેવા મુજબ કારોબારીની પસંદગી કરવા
અગાઉ વલ્લભભાઈ અને રાજેન્દ્રપ્રસાદ જોડે મસલત કરવાની સલાહ ગાંધીજીએ
જવાહરલાલને આપી હતી.૪૩ નવી કૉંગ્રેસ કારોબારીમાં ત્રણ સમાજવાદીઓ - નરેન્દ્ર દેવ,
જયપ્રકાશ અને અચ્યુત પટવર્ધન - ને સ્થાન મળ્યું હતું. સરકારથી વિરુદ્ધ જઈને ભારત
આવવાને કારણે કારાવાસ ભોગવતા સુભાષ બોઝનો પણ સમાવેશ કરવામાં આવ્યો હતો.
પણ કારોબારીમાં વલ્લભભાઈ, રાજાજી, રાજેન્દ્રપ્રસાદ જેવા દસ જૂના જોદ્ધાઓનું વર્ચસ્વ
હતું. મહાત્માજીએ પણ આવી કારોબારીની વરણી કરી હોત. વળી ત્રણે સમાજવાદીઓનો
સમાવેશ જવાહરલાલને કારણે નહીં પણ ગાંધીજીના આગ્રહ અનુસાર કરવામાં આવ્યો
હતો.૪૪

પોતાનાં પ્રવચનોમાં જવાહરલાલ સતત સમાજવાદનો ઉપદેશ ભારપૂર્વક કરતા હતા. અને
કારોબારીની વરણી "પોતાની ઇચ્છાની ઉપરવટ"૪૫ જઈને તેમણે કરી છે, તેવી નેહરુની
ટીકાથી સંઘર્ષ શરૂ થયો. "કૉંગ્રેસે જે વિચારધારા હજુ અપનાવી નથી"૪૬ તેનો આટલો
પ્રચાર કરવા અંગે વલ્લભભાઈએ કૉંગ્રેસ પ્રમુખ પાસે વિરોધ નોંધાવ્યો. કારોબારી અંગે પણ