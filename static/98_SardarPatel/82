૮૨ પટેલ

અમૃતસરમાં શંકાશીલતા અને હતાશાની વિરદ્ધ વિશ્વાસ અને સહકારનો સંઘર્ષ તમે અને
જિન્નાહ ચલાવી રહ્યા હતા ત્યારે તમે આપેલા પ્રવચનનો હેવાલ મેં આઠપંદર દિવસ
અગાઉ વાંચ્યો. તમે અપનાવેલા વલણ બદલ મારે પત્ર લખીને તમને અભિનંદન આપવા
જોઈએ તેવું મને લાગે છે.

હું કેવળ બિન-સરકારી નાગરિક તરીકે આ લખી રહ્યો છું. ભૂતકાળમાં આપણી
વચ્ચેના સંબંધો હંમેશાં સારા રહ્યા નથી. કેવળ મારા પૂરતી વાત કરું તો મને એવું લાગે છે
કે મેં તમારા માટે વાપરેલા સખત શબ્દો અને ખરાબ વિચારો વાજબી ન હતા.

પણ ભૂતકાળ કરતાં ભવિષ્ય વધારે મહત્ત્વ ધરાવે છે. તમારા પ્રશંસાપાત્ર ભાષણમાં
જે ભાવનાથી દોસ્તી અને સહકારનો હાથ લંબાવ્યો છે તેવી જ ભાવનાથી હું આ હાથ
પકડી લેવા ચાહું છું.૧૧૨

ફ્રેડરિક પ્રાટે આ હિંમતભર્યો પત્ર લખ્યો ત્યારે તેને ખબર ન હતી કે કાળા-ગોરાનું
હસ્તધનૂન વિધાતા મંજૂર રાખવાનો નથી.

અમૃતસરમાં મહાત્મા ગાંધી જોડે તેમના સૌથી નાના દીકરા દેવદાસ હતા, મોતીલાલ
સાથે તેમના દીકરા જવાહરલાલ હતા અને પંડિત માલવિયા જોડે તેમના દીકરા પંત આવ્યા
હતા. સોળ વરસનાં મણિબહેન અને ચૌદ વરસના ડાહ્યાભાઈ વલ્લભભાઈના મનમાં રમતાં
હતાં. અમૃતસરથી પાછા ફરીને પહેલું કામ તેમણે મણિબહેનને કાગળ લખવાનું કર્યું.
મણિબહેન રજા ગાળવા કાશીભાઈને ત્યાં બોરસદ ગયાં હતાં. કાગળ અંગ્રેજી ભાષામાં હતો
કારણ કે તે જમાનામાં બાપદીકરી, બાપદીકરો કે ભાઈ ભાઈ વચ્ચે પત્રવહેવાર અંગ્રેજી
ભાષામાં જ ચાલતો હતો. આ પત્રમાં વલ્લભભાઈએ પોતાની લાગણી ઠાલવી છે.

૩-૧-૨૦
અમદાવાદ,

પ્રિય મણિ,

આજે અમૃતસરથી પાછા આવ્યા પછી સવારે તારો પત્ર મળ્યો. તું મઝામાં છે તે જાણીને
રાજી થયો. તારા કાકા (વિઠ્ઠલભાઈ) થોડા વખતમાં હિંદુસ્તાન આવવા રવાના થશે.
તારા ભાઈ(ડાહ્યા)ની નિશાળ ખૂલી ન હોય તો થોડા દિવસ અહીં આવી જવા માટે તેને
લખું છું. તું અહીં ક્યારે આવે છે ? સ્નેહ સાથે.

તારા વહાલા બાપુ૧૧૩

સુધારણાકાયદા અનુસાર પહેલી ચૂંટણી સન ૧૯૨૦ના નવેમ્બરમાં થવાની હતી. કૉંગ્રેસે
સુધારણાનો અમલ કરવાનું સ્વીકાર્યું હતું. આ કાયદા અનુસાર સાર્વત્રિક નહીં પણ વિસ્તીર્ણ
મતાધિકારથી ચૂંટાયેલી ધારાસભાઓ અને ધારાસભાને જવાબદાર પ્રધાનમંડળો મારફતે
પ્રાંતોમાં મર્યાદિત સ્વરાજનો અમલ શરૂ થવાનો હતો. મહત્ત્વનાં ક્ષેત્રો ગવર્નર અને
નિમાયેલી મંત્રીપરિષદ માટે અનામત રાખવામાં આવ્યાં હતાં. આ દ્વિમુખી પ્રણાલીમાં
પ્રધાનમંડળ કરતાં મંત્રીપરિષદને વધારે સત્તા અપાઈ હતી. મધ્યસ્થ સરકારમાં સત્તાની