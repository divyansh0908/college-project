૧૯૪૭-૪૮/સરટોચ ૪૮૧

ઘડી, કારણ કે ભારત સામે ટકી રહેવા માટે હૈદરાબાદને પાકિસ્તાનના ટેકાની ખૂબ જ જરૂર
હતી. સામા પક્ષે "યથાવત્ કરાર"ની એક કલમ અનુસાર હૈદરાબાદમાં રાખવામાં આવેલી
ભારતીય સેનાની ટુકડીઓ સન ૧૯૪૭ના ઑગસ્ટની ૧૫મી તારીખે પાછી ખેંચી લેવામાં
આવી, પણ સન ૧૯૪૮ના એપ્રિલમાં મૉન્કટન દ્વારા નિઝામે ફરિયાદ નોંધાવી કે ત્રણ
મહિનાથી કોઈ પણ પ્રકારનો માલસામાન બહુ ઓછા પ્રમાણમાં હૈદરાબાદમાં આવી શકે છે.
વલ્લભભાઈ તો આ વખતે હૃદયના હુમલાથી બીમાર હતા. પણ માઉન્ટબૅટન અને નેહરુએ
મૉન્કટનને ખાતરી આપી કે "ભારત સરકારે આવો પ્રતિબંધ મૂક્યો નથી અથવા તે માટે
કોઈને પરવાનગી પણ આપી નથી." માઉન્ટબૅટને ઉમેર્યું કે "પ્રાંતોના પ્રધાનોએ અથવા
નીચલી પાયરીના અમલદારોએ આવું થવા દીધું હશે." નેહરુએ કહ્યું કે "કદાચ
વેપારીઓએ પોતે હૈદરાબાદમાં માલ ન મોકલવો તેવું ઠરાવ્યું હશે."૨૧૫

મૉન્કટન દિલ્હીમાં હતા ત્યારે અખબારોમાં રઝવીનું ભાષણ છપાયું. આ ભાષણમાં
રઝવીએ હૈદરાબાદના મુસલમાનોને "એક હાથમાં કુરાન અને બીજા હાથમાં તલવાર લઈને
આગેકૂચ" કરવાની હાકલ કરી હતી અને "પ્રસંગ આવી પડે ત્યારે ભારતમાંના સાડા ચાર
કરોડ મુસલમાનો આપણે માટે પાંચમી કતારિયાનું કામ બજાવશે" તેવી ખાતરી ઉચ્ચારી
હતી.૨૧૬ આ હેવાલ મૉન્કટન સામે ધરવામાં આવ્યો ત્યારે તેમણે ખાતરી આપી કે પોતે
હૈદરાબાદ જશે અને રઝવીની ધરપકડ કરી લેવાની સલાહ નિઝામને આપશે. મૉન્કટને એવું
પણ કહ્યું કે "વહેલી તકે જવાબદાર અને લોકપ્રતિનિધિ સરકાર સ્થાપવાનો આગ્રહ કરવાનો
પણ પોતાનો ઈરાદો છે."૨૧૭ પણ એપ્રિલની ૧૧મી તારીખે માઉન્ટબૅટન પર મૉન્કટનનો
તાર આવ્યો કે ભારતનાં અખબારોમાં છપાયેલું ભાષણ રઝવીએ કર્યું જ નથી. બીજે દિવસે
રૂટર સાથે સંકળાયેલી ઍસોશિયેટ પ્રેસ એજન્સીએ રઝવીના બીજા ભાષણનો હેવાલ
આપ્યો, "બંગાળ ઉપસાગરના મોજાં આપણા નિઝામના પગ પખાળશે તે દિવસ હવે દૂર
નથી."૨૧૮ એપ્રિલની ૧૫મી તારીખે દિલ્હી આવેલા લાયક અલીએ જાહરે કર્યું કે "પાંચમી
કતારિયા"વાળા રઝવીના ભાષણના હેવાલો ખોટા છે. મોટી બીમારી હોવા છતાં
વલ્લભભાઈએ લાયક અલીને મળવાનો આગ્રહ સેવ્યો. વલ્લભભાઈએ તેને કહ્યું કે આ
ભાષણ અંગે તેમની પાસે સજ્જડ પુરાવો છે અને તેથી "ઇન્કાર" માની લેવા પોતે તૈયાર
નથી. વલ્લભભાઈએ સ્પષ્ટ શબ્દોમાં કહ્યું :

હૈદરાબાદમાં કોના હાથમાં સત્તા છે તે હું અને તમે બંને જાણીએ છીએ. હૈદરાબાદમાં
પ્રભુત્વ ભોગવનાર આ માણસે (રઝવી) ભારપૂર્વક કહ્યું છે કે ભારત સરકાર હૈદરાબાદમાં
આવશે તો દોઢ કરોડ હિંદુઓનાં હાડકાં અને રાખ જ જોવા મળશે. પરિસ્થિતિ આવી
હોય તો નિઝામ અને તેમના વંશજોનું સમગ્ર ભાવિ જોખમમાં આવી પડશે, તે સમજી
રાખજો.૨૧૯

"અમારાં લોહી અને જહેમતથી અમે જે સંઘ ઊભો કર્યો છે તેનો નાશ કરી શકે તેવા
એકાકી બિંદુને ભારત સાંખી લેશે તે અશક્ય છે" તેવું લાયક અલીને જણાવીને સરદારે
પોતાના મુલાકાતીઓને હૈદરાબાદ પાછા જઈને, નિઝામ જોડે વાતચીત કરીને, કોઈ પણ
આખરી નિર્ણય કરવાની સૂચના આપી કે જેથી "તમે અને અમે બંને ક્યાં ઊભા છીએ તેની

પ.૩૧