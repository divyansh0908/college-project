૨૪૮ પટેલ

હું જોઈ શક્યો છું કે તમે ઘણા નારાજ થયા છો. તેથી મેં ઠરાવ્યું છે કે ભિન્ન વિચારસરણી
ધરાવતા મિત્રો અંગે ગમે તેટલી નિર્દોષ રમૂજ પણ ભવિષ્યમાં કદી કરવી નહીં.

તમને દુઃખ થયું છે, તેથી તમારી માફી ચાહું છું. પ્રભા તો મારી દીકરી જેવી છે. તેના
બાપ મારા સગા ભાઈ જેવા છે અને તેમના નિર્મળ ચરિત્ર માટે મને અનહદ માન છે.
તમારા પોતાના અંગત જીવન માટે પણ મને અતિશય આદર છે. તમને વિના કારણ
દુઃખ થાય તેવું મારા હાથે કેવી રીતે થયું, તે હું જાણતો નથી. હું ફરી વખત તમારી માફી
ચાહું છું.૨૩

(૧૯૩૫ના) વરસની શરૂઆતમાં વલ્લભભાઈએ પોતાના ખેડૂતો જોડેનો વાયદો પૂરો
કર્યો. દસ દિવસ સુધી વલસાડથી ખેડા સુધી તેમણે પ્રવાસ કર્યો. "તમારી વિતકકથા તમારી
પાસેથી મારે સાંભળવી છે" તેવું તેમણે કહ્યું. પોતાની રાહબરી અંગે તેમણે કશી દિલગીરી
દર્શાવી નહીં. ઠેર ઠેર તેમણે કહ્યું કે,

તમારું નસીબ મારી જોડે સાંકળવાનું કામ આસાન નથી, તેવું મેં તમને હંમેશાં કહ્યું છે.
તમને જોખમી માર્ગે મોકલવામાં મેં કશો સંકોચ અનુભવ્યો નથી, કારણ કે તકલીફો
સહન કરવા આપણે તૈયાર હોઈએ તો જ આપણને કાયમી શાંતિ અને આનંદ મળે છે.૨૪

બારડોલીમાં તેમને આવકારવા માટે મળેલી જંગી મેદનીથી વલ્લભભાઈ ગદ્ગદ થઈ ઊઠ્યાઃ

તમારો, તમારી મુશ્કેલીઓનો, તમારી યાતના અને તમારી તકલીફોનો વિચાર કર્યો ન
હોય, તેવો એક દિવસ મેં ગાળ્યો નથી, તેવું જરા પણ અતિશયોક્તિ વગર હું કહી શકું
છું. તમારે સહન કરવી પડેલી વેદનાને કારણે તમે મારા પર ગુસ્સે થયા છો અને મારી
વાત સાંભળવા માટે તમને પસ્તાવો થાય છે, તેવું મને કહેવામાં આવ્યું છે. આવા હેવાલો
પર મને કદી ભરોસો બેઠો નથી. તમારી બદનામી કરવા માટે કોઈએ આવી દુષ્ટ
અફવાઓ ફેલાવી હશે.

દરેક ભાષણમાં "આ લડતમાં આપણને કશું મળ્યું નથી" તેવા ખ્યાલને તેમણે બુલંદ રીતે
રદિયો આપ્યો. બે નક્કર લાભ મળ્યા છેઃ

ગમે તેટલી કિંમત ચૂકવવી પડે છતાં આઝાદી મેળવવી તેને જિંદગીનું ધ્યેય બનાવનાર
હજારો લોકો આ દેશમાં છે, તેની સત્તાધારીઓને ખાતરી થઈ ગઈ છે. બીજું, માણસના
આત્માની તાકાત કેટલી પ્રચંડ હોય છે તેનો સાક્ષાત્કાર આપણને થયો છે.૨૫

ડાહ્યાભાઈનો મુંબઈનો ફ્લૅટ હવે સરદાર અને મણિબહેનનું ઘર હતું. પણ સન ૧૯૩૫ના
માર્ચની આખરમાં સરદાર પાછા ખેડા ગયા કારણ કે ત્યાં પ્લેગ ફાટી નીકળ્યો હતો અને
સતત ચોથા વરસે પણ બોરસદ તાલુકામાં ફેલાયો હતો. સન ૧૯૩૨માં સરકારના કબજામાં
ગયેલી બોરસદની કૉંગ્રેસ કચેરી સન ૧૯૩૫ની શરૂઆતમાં પાછી સોંપવામાં આવી હતી. આ