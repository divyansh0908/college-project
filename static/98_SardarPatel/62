૬૨ પટેલ

વધારો સૂચવે તેટલો મજૂરો કબૂલ રાખશે. અને કામ પર ચડી જશે.

લવાદની નિમણૂક થઈ છે. પહેલે દિવસે મજૂરોને ૩૫ ટકાનો વધારો આપ્યો છે, ત્યાર
પછી તેમણે ૨૭ ૧/૨ ટકાનો વધારો લીધો છે. પણ લવાદના ચુકાદા પ્રમાણે સરભર
કરવામાં આવશે તેવી સમજૂતીથી સ્વીકાર્યો છે.

સમાધાન થયું ત્યારે કમિશનર સાહેબ હાજર હતા. આ સભામાં કમિશનર સાહેબે
મજૂરોને કહ્યું હતું કે, "ગાંધીજીની સલાહ પ્રમાણે ચાલશો તો સુખી થશો અને ન્યાય
મેળવશો." હું પણ તમને અત્યારે આ જ વાત કહેવા માગું છું.૪૦

ગાંધીજીની ભલમનસાઈથી આ સભા યોજવામાં આવી છે, તેનું મહત્ત્વ પ્રાટ અગર
ખેડૂતો ભૂલી શકે તેમ ન હતું. સભા પૂરી થયા પછી બધા ખેડૂતો ગાંધીજીને મળવા
ઊપડ્યા, તે હકીકત પણ કમિશનરને રુચે તેમ ન હતી. તેમણે ગાંધીજીને પત્ર લખીને
"પોતાની વેદના, ઉકળાટ અને ગુસ્સો ઠાલવ્યાં." ગાંધીજીના મંત્રી મહાદેવભાઈએ
કાગળનો સાર આ રીતે રજૂ કર્યો છે.૪૧ ખેડૂતો કમિશનરની હાજરીથી પણ દબાયા નથી તે
જાણીને ગાંધીજી ખૂબ રાજી થયા૪૨ અને પોતે આકસ્મિકપણે આપેલા જવાબથી
વલ્લભભાઈને પણ સંતોષ થયો. પ્રાટે દાખવેલી હિંમતની પણ ગાંધીજીએ કદર કરી. આ
બાબતમાં વલ્લભભાઈનો મત જાણવા મળતો નથી. મહાત્માજીએ પટેલ અને દેસાઈને કહ્યું
કે, "પ્રાટ જેવા અંગ્રેજો કોઈ પણ સંજોગોમાં અસહાયતાની લાગણી અનુભવતા નથી. પણ
આપણે આવી લાગણી અનુભવીએ છીએ, બીજે દિવસે પોતાનું શું થશે તેવી ચિંતા કરનાર
કોઈ અંગ્રેજ મેં જોયો નથી."૪૩

પ્રાટે આપેલી ધમકીથી વલ્લભભાઈ અને ગાંધીજી અતિશય નારાજ થયા. "આપણી
સ્થાનિક લડત દ્વારા આપણે આખા દેશ માટે સ્વરાજની લડત લડીએ છીએ" તેવું ખેડાના
લોકો પાસે જરૂર કહી શકાય તેવો વલ્લભભાઈનો મત ગાંધીજીએ સ્વીકારી લીધો. "સ્વરાજ
પછી પાર્લામેન્ટ સૌથી પહેલો કાયદો ઘડીને જપ્ત થયેલી જમીનો ખેડૂતોને પાછી સોંપશે"૪૪
તેવું પણ ગાંધીજીએ પટેલ અને દેસાઈને કહ્યું. ખેડાની લડતમાં સ્વરાજ શબ્દનો ઉપયોગ
કરવામાં આવ્યો નથી. પણ જમીન-જપ્તીની પ્રાટે આપેલી ધમકીના જવાબમાં ગાંધીજીએ
કહ્યું કે અંગ્રેજી રાજમાં આટલો મોટો અન્યાય આચરવામાં આવે તો પોતે રાજીખુશીથી
કાયદાભંજક બનશે.૪૫

પ્રાટે પોતાની ધમકીનો અમલ કર્યો નહીં પણ સામેથી ઊલટું નમતું જોખ્યું. એપ્રિલની
૨૪મી તારીખે ચોથાઈ દંડ રદ કરવામાં આવ્યો અને જમીન-જપ્તીની થોડી નોટિસો
કાઢવામાં આવી હતી તે પાછી ખેંચી લેવામાં આવી. પ્રાટના કહેવાથી કલેક્ટરે મામલતદારોને
જણાવ્યું કે મહેસૂલ વસૂલ કરવા માટે માત્ર જંગમ મિલકત જપ્ત કરી શકાશે, જમીનો જપ્ત
કરી શકાય નહીં. અને મહેસૂલ ભરવાની જેમની શક્તિ ન હોય તેમના પર સખ્તાઈ કરવી
નહીં. પ્રાટના આ હુકમની ખબર પડી હોત તો લડત પાછી ખેંચી લેવામાં આવી હોત. પણ
સરકાર નમી પડી છે તેવી છાપ ન પડે તે કારણસર આ હુકમ ખાનગી રાખવામાં આવ્યો.૪૬

નીતિપલટાનો આ નિર્ણય પ્રાટનો પોતાનો ન હતો પણ વાઇસરૉય લૉર્ડ ચેમ્સફોર્ડના
કહેવાથી કરવામાં આવ્યો હતો, કારણ કે વાઇસરૉય ગાંધીને તરછોડવા તૈયાર ન હતા.
ગાંધીજી યુદ્ધ-પ્રયાસને ટેકો આપવા તૈયાર હતા, ટિળક અને ઍની બિસેન્ટ તૈયાર ન હતાં.
તેમણે ચેમ્સફોર્ડને જણાવ્યું હતું કે "સામ્રાજ્ય પરના જોખમની આ પળે ભારતે પોતાનો