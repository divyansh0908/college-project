૪૫૬ પટેલ

રહે."૧૨૫ મેનને સૂચવ્યું કે રાજાઓ આ દરખાસ્ત પર થોડો સમય વિચારણા કરીને રાત્રે ૧૦
સુધીમાં પોતાને મળી શકશે.

સરદાર રાજાઓના વલણથી "ઘણા નિરાશ થયા હતા." પણ રાજાઓને નવાઈ લાગે
તેનાં ઘણાં કારણ હતાં. પટણાના મહારાજા વલ્લભભાઈને દિલ્હીમાં ડિસેમ્બરની ૧લી
તારીખે મળવા ગયા, ત્યારે સરદારે કેવળ નાના રાજાઓના સંમિલનની વાત કરી હતી.
ડિસેમ્બરની ૧૫મી તારીખે પટણાના અને સાત બીજાં રાજ્યોના રાજાઓએ મેનન જોડે રાત્રે
૧૦થી અધરાત સુધી વાતો કરી. બીજે દિવસે સવારે વલ્લભભાઈ અને મેનન છત્તીસગઢના
રાજાઓ જોડે વાત કરવા નાગપુર જવાના હતા. તેમણે પરાજયની ખબર લઈને જવાનું હતું ?
કે બળજબરીએ કબજો લેવાનો હતો ? વખાણવા યોગ્ય હોવા છતાં, થોડી ચર્ચાસ્પદ ગણાય
તેવી મેનનની આવડતને કારણે સફળતા મળી. મધરાત પછી મેનને ઓરિસ્સાના એક મોટા
રાજ્ય ધેનકાનલના રાજવીનો સંપર્ક સાધ્યો. આ રાજાને સ્થાનિક પ્રજામંડળ જોડે સંઘર્ષ
ચાલતો હતો અને મુશ્કેલીમાં ફસાયેલા રાજાએ ભારત સરકારની સહાય માગી હતી. મેનને
રાજાને કહ્યું કે તમે ઓરિસ્સા જોડે ભળી જવા તૈયાર હો તો, "તમારી તમામ વાજબી
માગણીઓ સ્વીકારી લેવામાં આવશે." રાજાએ તાબડતોબ કબૂલ કર્યું. પોતાનો આ નિર્ણય
બીજા રાજાઓને જણાવવા માટે મેનનની વિનંતી પણ તેણે માન્ય રાખી. મેનને બીજો સંદેશો
પણ મોકલાવ્યો કે આ રાજાઓ સંમિલન માટે સહીઓ ન કરે ત્યાં સુધી આ બધાને કટકમાં
ગોંધી રાખવામાં આવશે, અને જરૂરી પોલીસ દળ એકઠું થાય કે તરત જ તેમનાં રાજ્યોનો
કબજો ભારત સરકાર સંભાળી લેશે.૧૨૬

ધેનકાનલના રાજા દોડતા પટણાના મહારાજા પાસે પહોંચ્યા, અને ડિસેમ્બરની ૧૫મી
તારીખે વહેલી સવારે પટણાના મહારાજાએ મેનનનાં બારણાં ઠોક્યાં. પૂરી રાખવાની અને
કબજો લેવાની ધમકીઓ મેનને તેમને પણ કહી સંભળાવી. આવું ઉગ્ર પગલું ભરવાનું કારણ
મહારાજાએ પૂછ્યું. મેનન જાણતા હતા કે પટણા રાજ્યમાં કશી ધાંધલ નથી. છતાં તેમણે
જણાવ્યું કે ટૂંક સમયમાં જ પટણામાં પણ ધાંધલ શરૂ થવાની છે. મેનન આ બાબત લખી
આપવા તૈયાર છે કે નહીં, તેવા મહારાજાના સવાલના જવાબમાં મેનને લખી આપવાની
તૈયારી દર્શાવી. તેથી મહારાજા બીજા રાજાઓને બોલાવી લાવ્યા અને કરારની દરેક કલમો
પર ચર્ચા શરૂ થઈ. મેનને રાજાઓની તરફેણમાં નજીવા ફેરફાર કરી આપ્યા. તેમણે બધાએ
સહીઓ કરી આપી. પટણા, કાલાહાંડી અને બૌધના રાજાઓએ મેનને કહેલી વાત લેખિત
રૂપમાં માગી અને મેનને લખી આપ્યું. આ કાગળમાં લખ્યું છે કે,

ભારત સરકાર કાયદો અને વ્યવસ્થા સાચવી રાખવા માટે અત્યંત આતુર છે. તમારું રાજ્ય
ઓરિસ્સા સરકાર માટે મુશ્કેલીઓ ઊભી કરે તેવું અમે ચલાવી લેવાના નથી. અને તમે
આ કરાર પર સહી કરી ન હોત તો તમારા રાજ્યનો વહીવટ અમારે સંભાળી લેવો પડ્યો
હોત.૧૨૭

મેનને ડિસેમ્બરની ૧૪મીની આખી રાત આ રાજવીઓ જોડે કાઢી હતી, અને
ડિસેમ્બરની ૧૫મી તારીખે સવારના ૯ સુધી પણ આ બધા સાથે જ હતા. પાછળથી તેમણે
યાદ કર્યું છેઃ