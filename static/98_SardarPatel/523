૧૯૪૮-૫૦/સિપાહી ૫૨૩

દેખાવ પૂરતી હા તો ભણી, પણ પોતાનું ખાતું છોડવાનો ખ્યાલ તેમને પસંદ પડ્યો નહીં.
છેવટે સન ૧૯૫૦ના ઉનાળામાં રાજાજી ખાતા વગરના પ્રધાન તરીકે પ્રધાનમંડળમાં જોડાયા.
પ્રધાનમંડળની પુનર્રચના થઈ ત્યારે મુનશીજી અન્નપ્રધાન તરીકે લેવાયા. પ્રધાનમંડળની
આ નવરચનાથી વલ્લભભાઈના ટેકેદારોની સંખ્યા વધી.

પણ વલ્લભભાઈને નેહરુના હોદ્દાનો મોહ ન હતો, અને તેમણે કદી નેહરુનો તુચ્છકાર કર્યો
નથી. નેહરુએ આગ્રહ કર્યો ત્યારે કાશ્મીરના મહારાજાએ પોતાની રાજ્યની બહાર રહેવું તેવી
સૂચના વલ્લભભાઈએ કરી. યુવરાજ કરણસિંહ નાની ઉંમરે રાજ્યના બંધારણીય વડા તરીકે
પિતાના અનુગામી બન્યા. સરદારના સૂચન મુજબ દાક્તરી સારવાર માટે અમેરિકા
મોકલવામાં આવેલા કરણસિંહે પોતાના બાપ પર પડેલા ફટકાનો પ્રસંગ વર્ણવ્યો છે.

દેખીતું હતું કે (મારા પિતા) જોડે નક્કર વાત કરવાનું કામ જવાહરલાલે સરદારને સોંપ્યું
હતું. (સન ૧૯૪૯) એપ્રિલની ૨૯ તારીખે અમે સરદારને ત્યાં જમવા ગયા હતા. જમ્યા
પછી સરદાર અને મારાં માતાપિતા બીજા ઓરડામાં ગયાં....

સરદારે મારા પિતાને મૃદુતાથી પણ મક્કમ અવાજે કહ્યું કે શેખ અબદુલ્લા તેમની
પાસેથી પદત્યાગ કરાવવાનો આગ્રહ કર્યા કરે છે.... પણ થોડા મહિના માટે મારાં મા-
બાપ રાજ્યમાંથી ગેરહાજર રહે, તોપણ કામ ચાલી જશે. આ પગલું રાષ્ટ્રના હિતમાં છે
તેવું તેમણે કહ્યું.

મારા પિતા સ્તબ્ધ થઈ ગયા. બહાર નીકળ્યા ત્યારે તેમને મોઢે મેશ ઢળી ગઈ હતી
અને મારી માતા આંસુ ખાળવાની મહેનત કરી રહી હતી. અમને દરવાજા સુધી વળાવવા
આવ્યા ત્યારે સરદાર પણ અતિ ગંભીર થઈ ગયા હતા.૧૫૨

નેહરુ પરદેશ હતા ત્યારે સન ૧૯૪૯ના ઑક્ટોબરમાં બંધારણસભાએ કાશ્મીર અંગે ચર્ચા
કરી ત્યારે પણ વલ્લભભાઈએ પોતાનો અંગત મત દબાવી રાખ્યો. સભાસદોમાં ઉગ્ર વિરોધ
હોવા છતાં હંગામી વડા પ્રધાન તરીકે કામ બજાવી રહેલા વલ્લભભાઈએ કાશ્મીરને વિશિષ્ટ
દરજ્જો આપવાની માગણી સ્વીકારી લીધી. વિદાય થતાં અગાઉ જવાહરલાલે મંજૂર કરી
હતી તેના કરતાં પણ વધારે છૂટછાટો અને સત્તાઓ કાશ્મીરને સોંપવામાં આવી. અબદુલ્લા
આ છૂટછાટ માટે આગ્રહી હતા. આઝાદ અને ગોપાળસ્વામીએ તેમને ટેકો આપ્યો અને
સરદાર આડે આવ્યા નહીં. આઝાદ, અબદુલ્લા અને ગોપાળસ્વામી નેહરુના ખ્યાલોનું
પ્રતિનિધિત્વ કરી રહ્યા જણાતા હતા, અને જવાહરલાલની ગેરહાજરીમાં વલ્લભભાઈ તેમના
વિચારોનો પરિત્યાગ કરવા તૈયાર ન હતા. સભાસદો જોડેની વાતચીતમાં તેમણે
મુશ્કેલીઓની આગાહી કરી. તેમણે કહ્યું, "જવાહરલાલ રોયેગા."૧૫૩ ચાર વરસ પછી અને
વલ્લભભાઈના અવસાન પછી ત્રણ વરસે અબદુલ્લાને બરતરફ કરીને પકડી લેવામાં આવ્યા.
તેર વરસ જેલમાં રહ્યા પછી સન ૧૯૭૫માં શેખ અબદુલ્લા કાશ્મીરના મુખ્ય પ્રધાનપદે ફરી
વખત આવ્યા અને સન ૧૯૮૨માં ગુજર્યા ત્યાં સુધી આ પદ પર રહ્યા.

કાશ્મીર સંબંધે ભારત સરકારે ભરેલાં અનેક પગલાંઓ અંગે વલ્લભભાઈ અસ્વસ્થતા
અનુભવતા હતા. લોકમતનો પ્રસ્તાવ, રાષ્ટ્રસંઘમાં ફરિયાદ, પાકિસ્તાનના હાથમાં
કાશ્મીરનો ઘણો પ્રદેશ રહી જાય તેવો યુદ્ધવિરામ અને મહારાજાની વિદાય - તેમને આ