૨૩૬ પટેલ

તેમના ભાઈ સરત બોઝે "પોતાના ભાઈના હિતનું જોર જોરથી રક્ષણ" કર્યું. પણ સન
૧૯૩૯ના સપ્ટેમ્બરમાં વડા ન્યાયમૂર્તિ સર જ્હૉન બ્યુમૉન્ત અને ન્યા. કણિયાએ વાડિયાના
ચુકાદાનું સમર્થન કર્યું. એક વરસ પછી વિઠ્ઠલભાઈના વારસદારો વતી વલ્લભભાઈએ ટ્રસ્ટને
એક લાખ વીસ હજાર રૂપિયા સોંપી દીધા.૧૬૫

પણ પોતાના ભાઈના અવસાનના સમાચાર વલ્લભભાઈને મળ્યા હતા તે નાશિક જેલમાં
પાછા ફરીએ. ગાંધીજીના ભાવી ચરિત્રકાર પ્યારેલાલ સન ૧૯૩૪ની શરૂઆતમાં
વલ્લભભાઈને મળવા ગયા. ત્યારે ૫૮ વરસના વલ્લભભાઈ વધારે પડતા ઘરડા દેખાય છે,
તેવું તેમને જણાયું. વલ્લભભાઈ અંગે પ્યારેલાલની વાત સાંભળીને ગાંધીજીના ત્રીજા દીકરા
રામદાસે તેમને ચિંતા દર્શાવતો પત્ર લખ્યો. વલ્લભભાઈનો જવાબ આવ્યો. "મારી
ધરપકડ થયા પછી સવા બે વરસ ઘરડો થયો છું, તેથી વૃદ્ધાવસ્થા શરૂ થયાનું પ્યારેને દેખાયું
હોય, તેમાં નવાઈ નથી. પણ મારા જેલવાસ અંગે કશી ફિકર કરશો નહીં. આપણે સામે
ચાલીને કારાવાસ માગી લીધો છે, અને આનંદથી સ્વીકારી લીધો છે."૧૬૬

ઉંમર થતી હોવા છતાં વલ્લભભાઈના આત્મવિશ્વાસમાં, તેમની વ્યવહારબુદ્ધિમાં કે
તેમની રમૂજવૃત્તિમાં જરા પણ ઘટાડો થયો ન હતો. ખમીર તૂટી રહ્યાનું એક કાર્યકરે લખ્યું,
ત્યારે વલ્લભભાઈએ જણાવ્યું કે "કદાચ ભગવાન આપણું અભિમાન તોડવા માગતો
હશે."૧૬૭ નિરાશ થઈ ગયેલા અનેક પત્રલેખકોને તેમણે વારંવાર યાદ કરાવ્યું કે "રાત પછી
સવાર પડ્યા વગર રહેતી નથી."૧૬૮ નડિયાદના ફૂલચંદ બાપુજી શાહ નામના જૂના સાથીના
અવસાનના સમાચાર જાણ્યા, ત્યારે બેળગાંવ જેલમાં રહેલા મણિબહેનને તેમણે ફૂલચંદ
ગયાના વિગતવાર સમાચાર મોકલી આપ્યા. અધરાતે મરણ આવ્યું, ત્યારે તેમનાં પત્ની,
દીકરો, બીજાં સગાંઓ અને સાથીઓ બધાં ગેરહાજર હતાં. ફૂલચંદની ભલમનસાઈ અને
લાંબી સેવાઓ યાદ કરીને સરદારે સગાંઓની વ્યર્થતા દર્શાવતી ગુજરાતી કડી ટાંકીઃ

કોનાં છોરુ ને કોનાં વાછરું ?
કોનાં મા ને કોના બાપ ?
અંતકાળે જાવું એકલા,
સાથે પુણ્ય ને પાપ.૧૬૯

એકલતાનો કંટાળો ટાળવા માટે વલ્લભભાઈ કેટલીક વખત પોતાના પત્રલેખકો અને
સેન્સર અધિકારીઓ માટે શબ્દોની રમત લખતા. મુંબઈના આગેવાન નરીમાન નારી માટે
માન ધરાવનાર, જમનાદાસનું નામ જમના નદીના દાસ અને જાનકીદેવી બજાજ, જાનકી
સાથેની દેવીઓ, બની જતાં.૧૭૦

સન ૧૯૩૪ના જાન્યુઆરીમાં બિહારમાં ભયંકર ધરતીકંપ થયો. તેને કારણે નવા બોજ
ઉપાડવાની વલ્લભભાઈની શક્તિ સાબિત થઈ. બિહારમાં અનેક કસબાઓનો વિનાશ થયો.
પૂરને કારણે, મોટી તિરાડોને લીધે અને ચૂંથાઈ ગયેલા રેલવે પાટાઓને પરિણામે બિહારની
ધરતી વિકૃત બની ગઈ. હજારો લોકો મરી ગયા. બિહાર પહોંચી જઈને રાહતકાર્ય ઉપાડી
લેવાની અદમ્ય ઇચ્છા વલ્લભભાઈના મનમાં જાગી. અનેક કાગળોમાં તેમણે પોતાની