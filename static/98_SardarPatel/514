૫૧૪ પટેલ

સન ૧૯૫૦માં વિદેશ બાબતોની સમિતિમાં ગોવાની સમસ્યાની ચર્ચા ચાલી રહી
હતી.... આ ચર્ચા બે કલાક ચાલતી રહી. સરદાર તેમાં કશો રસ દાખવતા ન હતા.
મોટા ભાગે આંખો બંધ કરીને અર્ધા ઊંઘતા હોય તેમ બેસી રહ્યા હતા. અચાનક જાગી
ઊઠીને તેમણે કહ્યું કે, "ગોવામાં ઘૂસવું છે ? કેવળ બે કલાકનું કામ છે." નેહરુએ આ
પ્રસ્તાવનો ઉગ્રતાથી વિરોધ કર્યો.... સરદારે પોતાના મુદ્દાનો આગ્રહ છોડી દીધો અને
ફરી પાછા ચૂપચાપ મૌનમાં સરકી ગયા.૧૦૫

આ પ્રસંગના સાક્ષી કે. પી. એસ. મેનન નોંધે છે કે બાર વરસ પછી નેહરુની આગેવાની
હેઠળ ભારતે ગોવામાં પ્રવેશ કર્યો ત્યારે "બે કલાક કરતાં થોડો જ સમય વધારે લાગ્યો."૧૦૬

સામ્યવાદીઓએ ચીનમાં કબજો જમાવ્યો, તેના કરતાં ઘણા સમય પહેલાં સન ૧૯૪૯ના
ઉનાળામાં સરદારે તિબ્બતની બાબતમાં પોતાનો ભય વ્યક્ત કર્યો હતો.

વલ્લભભાઈનો નેહરુને પત્ર, ૪-૬-૪૯ : આપણે સિક્કીમ અને તિબ્બતમાં આપણો
પગ મજબૂત જમાવવો જોઈએ. સામ્યવાદી દળ આપણાથી જેટલાં દૂર રાખીએ તેટલું
સારું થાય. તિબ્બત લાંબા વખતથી ચીનથી અળગું પડી ગયું છે. હું ધારણા રાખું છું કે
સામ્યવાદીઓ બાકીના ચીન પર પોતાનો કબજો જમાવી લીધા પછી તરત જ તિબ્બતનું
સ્વાયત્ત શાસન તોડી નાખવાનો પ્રયાસ કરશે. આ સંજોગોમાં તિબ્બત સંબંધેની તમારી
રાજનીતિ અંગે તમારે સંભાળપૂર્વક વિચાર કરવો જોઈએ, અને આ પરિસ્થિતિ આવી પડે
તે માટે અત્યારથી તૈયારીઓ કરવી જોઈએ.૧૦૭

માઓની વિજયયાત્રાથી હૉંગ કૉંગ અંગે ઊભી થયેલી મુશ્કેલીઓ સંબંધે એટલીએ નેહરુને
લખેલા પત્રના સંદર્ભમાં આ ટીકા કરવામાં આવી હતી. સરદારે ઉમેર્યું કે :

તમને રુચે તો સૂચન કરું છું કે, એટલીએ તમારા પર લખેલા પત્રનો જવાબ લંડન
મોકલતાં પહેલાં તમારા જવાબનો મુસદ્દો મને મોકલી આપો. સંભવ છે કે હું થોડાં
ઉપયોગી સૂચનો કરી શકું.... આ સમસ્યા ઘણી વિકટ છે. એક બાજુએ હૉંગ કૉંગ પર
સામ્રાજ્યવાદી કબજો ઘણા લાંબા વખતથી છે, તો બીજી બાજુ ચીનમાં સામ્યવાદી
જોખમ વધી રહ્યું છે તેનો હિસાબ પણ આપણે માંડવો પડશે.૧૦૮

ભારતની ચીન અંગેની નીતિના ઘડતરમાં પોતાનો ફાળો આપવા માટે વલ્લભભાઈ તત્પર
હતા, પણ આ બાબતમાં કોઈની જરૂર નથી તેવું નેહરુને લાગતું હતું. તેમનું દૃષ્ટિબિંદુ વેગળું
હતું અને તિબ્બત અંગે સરદારે કહ્યું તેના પર તેમણે ધ્યાન આપ્યું નહીં.

નેહરુનો પટેલ પર પત્ર, ૫-૬-૪૯: હૉંગ કૉંગ માટેના એટલીના પત્રનો જવાબ મોકલાઈ
ગયો છે.... તમને તેની નકલ મળી જાય તેવી વ્યવસ્થા કરું છું.... ચીનમાં