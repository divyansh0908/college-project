૧૯૨૨-૨૯/સરદાર ૧૬૧

પણ સૌથી વધારે નવાઈ તો બારડોલીની સ્ત્રીઓએ દાખવેલો જુસ્સો હતી. ફેબ્રુઆરીમાં
વાંકાનેરમાં મળેલી પહેલી સભામાં વલ્લભભાઈએ સ્ત્રીઓના સહકારની માગણી કરી હતી, તે
આપણે જોઈ ગયા છીએ. જરા પણ સંકોચ વગર સ્ત્રીઓએ ટેકો આપ્યો અને વલ્લભભાઈની
સભામાં પુરુષો કરતાં સ્ત્રીઓની હાજરી વધારે થવા લાગી. સરકારે દાખવેલા વલણના
વિરોધમાં મુંબઈની ધારાસભામાંથી રાજીનામું આપનાર કનૈયાલાલ મુનશીએ નોંધ્યું છે તેમ
સ્ત્રીઓ વલ્લભભાઈનો "સ્વયંભૂ સત્કાર કરતી", "તેમના કપાળમાં વિજયતિલક
કરતી", "પોતાની કાળી મજૂરીના રૂપિયા-બે રૂપિયા તેમના ચરણે ધરતી અને નમાલી
સરકારનાં દુષ્કૃત્યોનાં ગીત પોતાની ગામઠી હલકથી ગાયા કરતી." ૧૬૫ મહાદેવભાઈએ બે
શબ્દચિત્રો દોર્યાં છે. ૭૫ વરસનાં વૃદ્ધ પેન્શનદારના ઘરની બાજુમાં હથિયારબંધ પોલીસો,
સર્કલ ઇન્સ્પેક્ટર અને બે પઠાણનું થાણું હતું. ઘર ઊઘડે અને હાથમાં કંઈ પણ મિલકત આવે
તે ઝડપી લેવા તેઓ ટાંપીને બેઠા હતા. આ ઘેરાવની ખબર પડી ત્યારે વલ્લભભાઈ તેના ઘર
પાસે પહોંચ્યા. ડોસાનાં વહુ હાથમાં માળા લઈને ઉપલા માળની બારીએ ઊભાં હતાં.

વલ્લભભાઈએ રસ્તામાંથી કહ્યું, "માજી ગભરાતાં નથી ને ?" બાઈએ જવાબ વાળ્યો,
"અમારું રક્ષણ કરવા તમે બેઠા હો પછી અમારે ગભરાવાનું શું હોય ?" વલ્લભભાઈએ
ભૂલ સુધારી "રક્ષણ કરવાવાળો હું નહીં પણ રામ છે." માજીએ કબૂલ કર્યું "હાસ્તો
રામજી દયાળુ છે." વલ્લભભાઈના સાથીએ પૂછ્યું કે "ઘરને આંગણે પઠાણ અને
પોલીસો બેઠા છે, તે ગમે છે ખરું ?" માજીએ જવાબ આપ્યો, "પણ આ બધા ન
હોત તો સરદાર મારે આંગણે ક્યાંથી આવ્યા હોત ?"૧૬૬

જપ્તી-અમલદાર સામે બારણું અફાળીને તેને ઈજા પહોંચાડવાનો આરોપ નાની ફરોદ
ગામના ભવાનભાઈ હીરુભાઈ પટેલ પર મૂકવામાં આવ્યો હતો. ઘરનું બારણું તેમનાં પત્નીએ
બંધ કર્યું હતું. ભવાનભાઈ તો તે વખતે ઘરમાં હાજર પણ ન હતા. છતાં પોલીસે તેમનાં
પત્ની પર નહીં, પણ ભવાનભાઈ પર આરોપ મૂક્યો. ખટલો ચાલ્યો તે પહેલાં બાઈ ધણીને
લઈને સ્વરાજ આશ્રમમાં આવી. વલ્લભભાઈની હાજરીમાં ધણીને સંભળાવ્યું :

જુઓ, મૅજિસ્ટ્રેટ પાસે કાલાવાલા કરતા નહીં. તેની મરજી હોય તેટલી આકરી સજા
માગી લેજો. મારો અને છોકરાંઓનો વિચાર કરતા નહીં. મજાથી રહેજો અને જે પુછાય
તેનો મરદાઈથી ચોખ્ખો જવાબ આપજો.

પછી બાઈએ સરદારને કહ્યું,

મારા પર કેસ માંડ્યો નહીં તેનું શું કરું ? જેલમાં વળી શું થઈ જવાનું છે ? મણ અનાજ
દળવામાં શું છે ? મેં તો દોઢ મણ દળી આપ્યું હોત.

આશ્રમથી બંને જણ સીધા અદાલતમાં ગયા. છ મહિનાની સજા મળી ત્યારે બાઈએ
ધણીને ફરી વખત સંભળાવ્યું :

પ.૧૧