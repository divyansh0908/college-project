૧૯૨૯-૩૪/રાજકેદી ૨૨૯

નિવેદનમાં મહાત્માજીએ મે માસની આઠમી તારીખથી એકવીસ દિવસના ઉપવાસ કરવાની
જાહેરાત કરી હતી. 'આત્મશુદ્ધિ'થી હરિજન આંદોલનને વેગ મળશે તેવું મહાત્માજીએ
જણાવ્યું હતું. વલ્લભભાઈએ પૂછ્યું કે "આમાં જરા પણ ફેરફાર કરી શકાય તેમ નથી, તેવું
મારે સમજવું ?" ગાંધીજીએ કહ્યું કે "તમારી વાત સાચી છે." વલ્લભભાઈએ કહ્યું કે
"ભગવાન કરે તે ખરું." પણ મહાદેવભાઈએ જોયું કે વલ્લભભાઈ અતિશય વ્યથિત હતા
અને તેમણે મહાત્માજીને આ વાત જણાવી. બીજે દિવસે ગાંધીજીએ મહાદેવભાઈને પૂછ્યું,
"વલ્લભભાઈ હજુ પણ મારાથી નારાજ છે ?" મહાદેવભાઈએ કહ્યું કે આમાં નારાજગી
નથી, પણ "તમારો નિર્ણય તેમને ગમતો નથી." વલ્લભભાઈ મનમાં બહુ વેદના અનુભવે
છે તેવું મહાદેવભાઈએ ઉમેર્યું ત્યારે મહાત્માજીએ કહ્યું :

આ હું સમજી શકું છું. વલ્લભભાઈ જેવા અસાધારણ માણસ મને સાથીદાર તરીકે મળ્યા
છે, તેમાં ઈશ્વરની કેટલી મોટી દયા છે, તે હું નથી જાણતો ? (૨-૫-૩૩)

ગાંધીજીએ નિર્ણય કર્યો તે પહેલાં સનાતનીઓ તેમના પર ઝનૂનપૂર્વક ટીકાઓનો હલ્લો
કરી રહ્યા હતા. ગાંધીજીએ જવાહરલાલને લખ્યું "તેઓ મને ગાળો ભાંડે છે તેનાથી મને નવું
બળ મળે છે. હું દુનિયામાં સૌથી દુષ્ટ અને ભ્રષ્ટ માણસ છું."૧૩૬ છતાં આ ટીકાઓથી
ગાંધીજીને ઘા વાગ્યા હતા અને તે કારણે ઉપવાસ આવી પડ્યા. વલ્લભભાઈ આ સમજતા
હતા. યરવડાથી લખાયેલા પત્રમાં તેમણે લખ્યું છે કે "કેટલાક સનાતની હિંદુઓએ ચલાવેલા
પ્રચારને કારણે વહેલેમોડે બાપુએ ઉપવાસ કરવા પડશે" છતાં "બાપુની ઉંમર અને તેમની
તબિયત જોતાં એકવીસ દિવસના ઉપવાસના ખ્યાલથી કોઈ પણ સ્વાભાવિક રીતે ધ્રૂજી
ઊઠે."૧૩૭ પણ મહાત્માજીના નિર્ણયમાં પાછા ફરવાપણું નથી, તેટલું તેમને સમજાયું હતું.

રાજાજીનો વલ્લભભાઈ પર તાર, ૩-૫-૩૩ : બાપુ આ અગ્નિપરીક્ષામાંથી હેમખેમ
પાર ઊતરશે, તેવી આશા રાખવામાં નરી મૂર્ખાઈ છે. આ ઉપવાસમાંથી એકલા તમે જ
તેમને ખાળી શકો તેમ છો.... વલ્લભભાઈનો રાજાજી પર તાર, ૪-૫-૩૩ :  બાપુ આ
અગ્નિપરીક્ષામાંથી સફળતાપૂર્વક પાર ઊતરશે તેવું ખાતરીપૂર્વક કહેવામાં મૂર્ખાઈ છે તે
વાત સાચી, પણ પોતાનો નિર્ણય તજી દેવા માટે તેમને સમજાવવામાં આપણને સફળતા
મળશે, તેવી આશા રાખવી તે વધારે મોટી મૂર્ખાઈ છે.૧૩૮

ગાંધીજી જેલમાં મરે તેવું સરકાર ઇચ્છતી ન હતી. હરિજનો તરફ ગાંધીજીનું ધ્યાન ચોંટ્યું
હોવાને કારણે અસહકારની લડતમાં આવેલી મંદી પણ સરકારના ધ્યાનમાં હતી. તેથી
ગાંધીજીના ઉપવાસ શરૂ થયા તે દિવસે તેમને છોડવામાં આવ્યા. ગાંધીજીએ વલ્લભભાઈને
કહ્યું કે, "ભગવાનની મરજી હશે તો ઉપવાસ પૂરા થયે આપણે સાથે બેસીને ગીતાપાઠ
કરશું." વલ્લભભાઈ છૂટવાના ન હતા તેથી તેમણે કહ્યું કે "હું તમારી જોડે ક્યાંથી
હોઉં ?" ગાંધીજીએ ઉત્તર વાળ્યો કે "ઈશ્વરની મદદ હોય તો અસંભવ પણ સંભવ બની
જાય છે."૧૩૯

પણ ભગવાને કંઈ મદદ કરી નહીં. સરકારે બીજા કેદીને છોડ્યા, પણ વલ્લભભાઈને
છોડ્યા નહીં. પૂનામાં ટેકરી પર આવેલા લેડી પ્રમિલા ઠાકરશીના બંગલા 'પર્ણકુટી'માં