૧૯૪૫-૪૭/વિજય ૩૭૯

રહ્યા છે તેવું વૅવેલે કહ્યું, ત્યારે વલ્લભભાઈ અને જવાહરલાલે રાજીનામાની વાત ઉચ્ચારી
નહીં. બહુમતી પોતાની હોય તો રાજીનામાં શા માટે આપવાં ? પણ ગૃહખાતું પોતાની
પાસેથી લઈ લેવામાં આવશે, તો પોતે રાજીનામું આપશે તેવું વલ્લભભાઈએ જણાવ્યું.
વૅવેલે આ ખાતું લીગને આપવાનો આગ્રહ રાખ્યો, અને નેહરુને જણાવ્યું કે "પોતે નિર્ણય
કરી લીધો છે."૧૯૩ વલ્લભભાઈ રાજીનામું આપી દેશે તેવું જણાવીને જવાહરલાલે ઉમેર્યું કે
"આ બાબતમાં અમે બધા સરદાર જોડે પૂરેપૂરા સહમત છીએ, અને તેમના સિવાય અમે
પ્રધાનમંડળમાં રહી શકીએ તેમ નથી."૧૯૪ સૈનિક-વાઇસરૉય શરણે આવ્યા અને ગૃહખાતું
વલ્લભભાઈ પાસે રહ્યું, પણ એટલું જ મહત્ત્વનું બીજું ખાતું - નાણાં ખાતું - લીગને
સોંપાયું, અને લિયાકત અલીએ સંભાળી લીધું.

ગૃહખાતા અંગે મળેલી ફતેહથી ગાંધીજીને સંતોષ વળ્યો નહીં. ગાંધીજીએ કહ્યું કે
"પોતાને મુસલમાન ગણાવનાર પક્ષે હિંદુ હરિજનની પસંદગી કરી છે તે દર્શાવે છે કે
પ્રધાનમંડળમાં તેઓ સીધે રસ્તે દાખલ થયા નથી."૧૯૫ હિંદુ-મુસલમાન વચ્ચેના સંબંધોના
કમનસીબે લીગને પણ એવું જ લાગતું હતું કે કૉંગ્રેસનો પ્રવેશ પણ સીધે રસ્તે થયો નથી.
લીગે ઑક્ટોબરની ૧૫મી તારીખે પ્રવેશ કર્યો ત્યારથી પ્રધાનમંડળ સંઘર્ષનો અખાડો
બની ગયું.

"વચગાળાની સરકારમાં પ્રાપ્ત કરેલા હોદ્દાનો ઉપયોગ જિન્નાહ કેવળ કોમવાદી અને
વિઘાતક હેતુ માટે તથા હિંદુસ્તાનને તોડી નાખવા માટે જ કરશે"૧૯૬ તેવી ચેતવણી
વલ્લભભાઈ વૅવેલને અગાઉ આપી ચૂક્યા હતા. વૅવેલે ખાતરી આપી હતી કે "જિન્નાહ
અથવા કોઈ પણ પક્ષ વચગાળાની સરકારનો ઉપયોગ હિંદુસ્તાનનો વહીવટ ચલાવવાને બદલે
કોમવાદી રાજકારણ માટે કરે, તો તે તાબડતોબ અટકી પડે તેટલું હું જોઈશ, તેવો વિશ્વાસ
રાખજો."૧૯૭

પણ વાઇસરૉયનું વચન પાળી શકાયું નહીં અને વલ્લભભાઈનો ડર સાચો પડ્યો. લીગના
એક પ્રતિનિધિ ગઝનફર અલીખાને ખુલ્લી રીતે કહ્યું હતું કે "આપણા વાંછિત ધ્યેય
પાકિસ્તાનનો જંગ ખેલવા માટે પગ જમાવવા"ના૧૯૮ હેતુથી જ અમે પ્રધાનમંડળમાં જઈ
રહ્યા છીએ. નેહરુ પ્રધાનમંડળના અગ્રણી છે તેવું સ્વીકારવાનો ઇન્કાર કરીને લીગના પ્રધાનો
લિયાકત અલીના પ્રમુખપદે મળતા, અને વિધિસરની બેઠકો વૅવેલના પ્રમુખપદે કૉંગ્રેસી
પ્રધાનો સાથે યોજવામાં આવતી. તેમણે આપેલો ત્રાસ કેવળ માનસિક ન હતો. લીગના
કબજા તળેનાં ખાતાંઓ "મુસલમાનોની કિલ્લેબંધ છાવણી" જેવાં૧૯૯ બની ગયાં અથવા
ગણાવા લાગ્યાં.

દેશની પરિસ્થિતિ વધારે ખરાબ હતી. પૂર્વ બંગાળના નોઆખલી જિલ્લામાં
ઑક્ટોબરની શરૂઆતમાં લગભગ ૩૦૦ હિંદુઓની હત્યા કરવામાં આવી હતી. મંદિરો તોડી
નાખવામાં આવ્યાં, સ્ત્રીઓની આબરૂ લૂંટાઈ અને ઘણા હિંદુઓને વટલાવવામાં આવ્યા.
વલ્લભભાઈ (અને જવાહરલાલ પણ) પોતાથી અલગ પડી ગયા હતા, તેનો સ્વીકાર કરીને
અને પૂર્વ બંગાળની કરુણ ચીસો સાંભળીને ખેંચાઈ આવેલા ગાંધીજીએ નોઆખલીમાં લાંબી
પદયાત્રા કરીને હિંદુઓમાં હિંમત અને મુસલમાનોમાં સહિષ્ણુતાનું સિંચન કરવાનો પ્રયાસ
કર્યો. પ્રધાનમંડળમાં નોઆખલીની ચર્ચા કરવી અને હુલ્લડગ્રસ્ત વિસ્તારનો કબજો કેન્દ્ર
સરકારે સંભાળી લેવો, તેવી બે માગણીઓ વલ્લભભાઈએ કરી. આ બંને માગણી વૅવેલે