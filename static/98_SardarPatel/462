૪૬૨ પટેલ

ફેરતપાસ કરી રહ્યા છે, તેવી છાપ પડશે તેમ વલ્લભભાઈને લાગ્યું.૧૪૪ વલ્લભભાઈના મનમાં
થયું કે "મારાથી નીચલી પાયરીના માણસને મારા કામની ચકાસણી કરવા માટે મોકલવામાં
આવ્યો છે."૧૪૫ ગૃહખાતું તમામ અમલદારો માટે જવાબદાર હોવાથી વલ્લભભાઈ દરેક
અમલદારને પોતાથી નીચલી પાયરીનો ગણતા હતા.

નેહરુનો ઉદ્દેશ વલ્લભભાઈના અથવા શંકર પ્રસાદના પગલાની ચકાસણી કરવાનો ન હતો.
પોતે અજમેર જઈ શકે તેમ ન હોવાથી "વડા પ્રધાનનાં આંખ-કાન તરીકે" પોતાના સચિવ
મારફતે પોતાનો અફસોસ દર્શાવવા માટે તેમણે આયંગરને મોકલ્યા હતા. પણ ઇરાદાથી
પરિણામો આવતાં નથી, શંકાકુશંકાથી આવે છે. અજમેરમાં ઘણા લોકોને લાગ્યું કે આયંગર
પ્રસાદના કાર્યનું મૂલ્યાંકન કરવા આવ્યા છે. દિલ્હીમાં કેટલાક લોકોના મત મુજબ
આયંગારની અજમેરની મુલાકાતથી સાબિત થતું હતું કે નેહરુને સરદાર પર ભરોસો ન હતો.
પોતે આયંગરને અજમેર મોકલવા ઇચ્છે છે તેવું નેહરુએ વલ્લભભાઈને માત્ર જણાવ્યું હોત તો
ઘણો ફેર પડી જાત. પણ ગોપાળસ્વામીની બાબતમાં આપણે જોઈ ગયા છીએ તેમ સન
૧૯૪૭ના ડિસેમ્બરમાં સહભાવનાનો પૂરેપૂરો અભાવ હતો. આયંગરને અજમેર મોકલવામાં
આવ્યા તે બાબતનો પોતાનો "આઘાત" દર્શાવવા માટે વલ્લભભાઈએ કાગળ લખ્યો. ફોન
પર અગર રૂબરૂમાં વાત કરી નહીં. સહભાવના નષ્ટ થયાનો આ વધારાનો પુરાવો છે. નેહરુએ
જવાબમાં લખ્યું "હું કોઈ જગાએ મારો વ્યક્તિગત પ્રતિનિધિ પણ ન મોકલી શકું ? આ તો
મારા માટે કેદી બનવા જેવું થાય." આનો વલ્લભભાઈએ સરસ જવાબ વાળ્યો, "વડા
પ્રધાન કોઈ પગલું લેવાનો અધિકાર ધરાવે છે કે નથી ધરાવતા તે સવાલ નથી. સવાલ એ છે
કે પ્રધાન તરીકે તેમણે અપનાવેલો રવૈયો અનિચ્છનીય છે તેવું કહેવામાં મારી કશી ભૂલ થઈ
છે ખરી?"

આ મુદ્દા અને પ્રતિમુદ્દા મોટે ભાગે વલ્લભભાઈ અને નેહરુએ એકબીજા પર લખેલા
પત્રોમાં જોવા મળે છે, અથવા આ બંનેએ મહાત્માજી પર મોકલાવેલી નોંધમાં દેખાય છે.
વલ્લભભાઈ અને નેહરુ બંનેએ ગાંધીજીનો આશરો લીધો, પણ ગુરુ તરીકે નહીં પણ મધ્યસ્થ
તરીકે લીધો છે. નેહરુએ ગાંધીજીને જાન્યુઆરીની ૬ઠ્ઠી તારીખે નોંધ મોકલી છે,
વલ્લભભાઈની નોંધ ૧૨મી તારીખની છે. આ કાગળો અને નોંધમાં ગોપાળસ્વામીની અને
અજમેરની છણાવટ થઈ છે, અને વડા પ્રધાનનું મહત્ત્વ કેટલું તેની ચર્ચા થઈ છે. નેહરુની
રજૂઆત એવી હતી કે વડા પ્રધાનના કાર્યક્ષેત્ર અંગેની પોતાની વિભાવના મંજૂર રાખવામાં ન
આવે તો "મારે અથવા સરદારે પ્રધાનમંડળમાંથી ખસી જવું વાજબી થશે." નેહરુએ
જણાવ્યું કે "બેમાંથી કોઈએ જવાનું હોય તો મને જવાનું ગમશે." સરદારે વાળેલો પ્રત્યુત્તર
દર્શાવે છે કે નેહરુ-વલ્લભભાઈના સંબંધોમાં આશંકા અને આળાપણું હતું તેમ તેમાં
ઉદાત્તપણું પણ હતું.

કોઈએ જવાનું જ હોય તો મારે જ જવું જોઈએ. સક્રિય સેવાની ઉંમર હું ઘણા વખતથી
વટાવી ગયો છું. વડા પ્રધાન રાષ્ટ્રના સર્વમાન્ય આગેવાન હોય છે, અને પ્રમાણમાં યુવાન
હોય છે. મારી અને તેમની વચ્ચે પસંદગી કરવાની હોય તો તેમની પસંદગી કરવી યોગ્ય
છે. તેથી તેમણે હોદ્દો છોડવાની તો વાત જ નથી.

હવે નિર્ણય મહાત્માજીએ કરવાનો હતો. આ બધી નોંધો, બંને સર્વોચ્ચ નેતાઓ સાથેની