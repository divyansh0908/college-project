૧૯૪૮-૫૦/સિપાહી ૫૧૧

છીનવી લેવામાં આવી છે." રાજેન્દ્રપ્રસાદે ઉમેર્યું કે પોતે બંધારણસભામાંથી રાજીનામું
આપશે. "અને તમે જે નિર્ણય લીધો છે તેનો અમલ કરવા માટે હું છૂટો થઈ જઈશ."
"મને વધારે સારી રીતે કાઢવો જોઈતો હતો, તેવી ભાવના અનુભવવા" માટે પોતાને
દરગુજર કરવાની તેમણે વિનંતી કરી.૮૬

રાજેન્દ્રપ્રસાદ અને નેહરુ બંનેએ મુંબઈમાં વલ્લભભાઈનો સંપર્ક સાધ્યો. રાજેન્દ્રપ્રસાદે
ન્યાયની માગણી કરી. નેહરુએ મદદ માગી. "હવે આ પરિસ્થિતિ તમારે સંભાળવી પડશે"
તેવી નેહરુની આજીજી ઘણી મોડી હતી.૮૭ રાજેન્દ્રપ્રસાદ પર લખેલા પત્રમાં નેહરુએ કબૂલ
કર્યું કે પોતાનો "સપ્ટેમ્બર ૧૦મીનો પત્ર વલ્લભભાઈને પૂછ્યા વગર અથવા તેમની જોડે
ચર્ચા થયા સિવાય" લખાયો હતો.૮૮ પણ તેમણે આ માટે વલ્લભભાઈની માફી પણ માગી
નહીં. પોતાને જમા ખાતે માંડી લેવામાં આવ્યા હતા, તેનાથી જવાહરલાલને નીચા પાડવાનું
કારણ વલ્લભભાઈને મળ્યું. જવાહરલાલની ભૂલ, પોતાનો ઉદ્દેશ અને પક્ષમાં પ્રવર્તતો
અભિગમ - આ બધાં સામટાં પરિબળોથી વલ્લભભાઈને તક મળી ગઈ. સપ્ટેમ્બરની
૧૩મી તારીખે રાજેન્દ્રપ્રસાદે ફોન કર્યો ત્યારે વલ્લભભાઈએ તેમને પોતાના નિર્ધારેલા
માર્ગમાંથી ખસવું નહીં, તેવી સલાહ આપી.૮૯ નેહરુને તેમણે લખ્યું કે "પરિસ્થિતિ ઘણી
ગૂંચવાયેલી" છે અને "બહુ સંભાળપૂર્વક તથા ધીરજથી કામ પાડવું પડશે."૯૦

સપ્ટેમ્બરની આખરે વલ્લભભાઈ દિલ્હી પાછા ફર્યા ત્યારે રાજાજીની ઉમેદવારી પાકી
કરવા માટે નેહરુ પક્ષની સભા બોલાવવા માટે આગ્રહ કરી રહ્યા હતા. સાંસદો તેમની વાત
માનવાની મનોદશામાં નથી તેવી ચેતવણી વલ્લભભાઈએ આપ્યા છતાં નેહરુએ ઑક્ટોબરની
૫મી તારીખે સંસદ સદસ્યોની સભા બોલાવી. બીજા દિવસે સવારે નેહરુ વિમાનમાર્ગે લંડન
ઊપડી જવાના હતા. આ સભામાં તેમણે રાજાજીના નામની દરખાસ્ત મૂકી. વડા પ્રધાનના
ભાષણ વચ્ચે બૂમબરાડા થયા. પોતાની દરખાસ્ત ઊડી જવાનો સંભવ છે તેવું ભાન થવાથી
આઘાત પામેલા જવાહરલાલ અને ટેકા માટે વલ્લભભાઈ તરફ ફર્યા. વલ્લભભાઈએ ટેકો
આપવાની ના પાડી. નેહરુ બેસી ગયા. પછી ગુસ્સે ભરાયેલા સાંસદો એક પછી એક ઊભા
થઈને કડવી ટીકા કરવા લાગ્યા. છેવટે વલ્લભભાઈ ઊભા થયા. નેહરુ સામે તોછડાઈથી
બોલવા માટે તેમણે સાંસદોને ઠપકો આપ્યો. જવાહરલાલ તેમનાં મંતવ્યોનો અનાદર
કરવાના નથી તેવી ખાતરી આપી અને રાજાજી કે રાજેન્દ્રપ્રસાદનો નિર્ણય નેહરુ પાછા આવે
પછી કરવો તેવું સૂચન કર્યું.

તે રાત્રે નેહરુએ પોતાના હસ્તાક્ષરમાં વલ્લભભાઈને પત્ર લખ્યો. મુસાફરીથી પાછા
આવીને પોતે રાજીનામું આપશે તેમ જણાવ્યું. કારણ કે પોતાની આગેવાની નકારી કાઢવામાં
આવી છે તેવું તેમને લાગતું હતું. નેહરુએ ઉમેર્યું કે "પોતે ગવર્નર-જનરલને સલાહ
આપવાના છે કે આગેવાની ઉપાડી લેવા માટે સરદારને આમંત્રણ આપવામાં આવે."૯૧
વલ્લભભાઈની આવી ઇચ્છા હતી જ નહીં. નેહરુની મરજી કૉંગ્રેસનો કાયદો નથી તેટલું જ
નેહરુને સમજાવવાની વલ્લભભાઈની ઇચ્છા હતી. અને તે પ્રમાણે થયું હતું. જવાહરલાલનો
સાથ તોડી નાખવાનો તેમનો કાર્યક્રમ ન હતો. રાજાજી માટેના નેહરુના વલણ અંગે
વલ્લભભાઈને કશો ઝઘડો ન હતો અને તેમણે પક્ષનું મંતવ્ય દર્શાવવાનો માર્ગ અપનાવ્યો.
બીજે દિવસે સવારે જવાહરલાલને વિદાય આપતી વખતે વલ્લભભાઈએ હોદ્દો છોડવાનો
વિચાર જ ન કરવાનો અને જાણે કંઈ જ બન્યું નથી તે રીતે ઇંગ્લૅન્ડ-અમેરિકાની યાત્રા પાર
પાડવાનો અનુરોધ કર્યો.૯૨