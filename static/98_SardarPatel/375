૧૯૪૫-૪૭/વિજય ૩૭૫

નાખનાર કમનસીબ બનાવોમાંથી એક" તેવું આ પ્રસંગનું વર્ણન આઝાદે પાછળથી કર્યું છે,
તેમાં અતિશયોક્તિ હોવા છતાં સત્યનો મોટો અંશ છે.૧૭૨ મુસલમાનોને ઑગસ્ટની ૧૬
તારીખ "સીધાં પગલાંદિન" તરીકે ઊજવવાની હાકલ કરતાં જિન્નાહે કહ્યું :

આજે આપણે બંધારણીય પદ્ધતિઓને છેલ્લી સલામ કરીએ છીએ. અત્યાર સુધી અંગ્રેજો
અને કૉંગ્રેસે પોતાના હાથમાં બંદૂક પકડી રાખી છે. એકના હાથમાં સત્તા અને શસ્ત્રો છે.
બીજાના હાથમાં ટોળાશાહી અને અસહકાર છે. આજે હવે આપણે પણ આ પિસ્તોલ
બનાવી લીધી છે, અને હવે તેનો ઉપયોગ કરી શકીશું.૧૭૩

આ ભાષા વૅવેલને જરા પણ ગમી નહીં. અઠવાડિયા અગાઉ કૉંગ્રેસને છ અને લીગને પાંચ
બેઠકો આપીને લીગ-કૉંગ્રેસની સંયુક્ત સરકાર સ્થાપવાનો પ્રયાસ તેમણે નવેસરથી આદર્યો
હતો. પણ હવે લીગે મે ૧૬ની યોજના ફગાવી દીધી હતી અને પિસ્તોલની ભાષા વાપરવાની
શરૂઆત કરી હતી. તેથી વૅવેલે પહેલી જ વખત કૉંગ્રેસી વર્ચસ્વ ધરાવતી સરકાર અંગે વિચાર
કરવા માંડ્યો. મે ૧૬ યોજનાનો "અપ્રામાણિક સ્વીકાર" નોંધાવવા માટે કૉંગ્રેસને ઉત્તેજન
આપનાર ક્રિપ્સ અને પેથિક લૉરેન્સની "અપ્રામાણિકતા" અંગે વાઇસરૉયના દિલમાં વેદના
થઈ રહી હતી.૧૭૪ પણ તેમણે પોતાની દરખાસ્ત નેહરુને મોકલી આપી હતી અને આ
દરખાસ્ત પાછી ખેંચી લેવાનું કોઈ કારણ તેમની પાસે હતું નહીં.

આ કારણ જવાહરલાલ પૂરું પાડશે તેવું લાગતું હતું. દેશનો રોજબરોજનો વહીવટ
ચલાવવામાં મંત્રીઓને શક્ય તેટલા પ્રમાણમાં વધારે ને વધારે સ્વતંત્રતા આપવામાં આવશે
તેવા વૅવેલના નિવેદનથી નેહરુને સંતોષ થયો નહીં.૧૭૫ વાઇસરૉયનાં સ્થાન અને સત્તાને મુદ્દો
બનાવીને તેમણે વૅવેલ પાસેથી બાંયધરી માગી કે વાઇસરૉય માત્ર શોભાના પૂતળા જેવું કામ
બજાવશે. નેહરુએ વાઇસરૉયને લખ્યું કે આવી બાંયધરી આપવામાં ન આવે તો સહકાર
આપવાનું કૉંગ્રેસ માટે તદ્દન અશક્ય બની જશે.૧૭૬

પણ જવાહરલાલ કૉંગ્રેસના વતી બોલી રહ્યા હતા ? અંગ્રેજ સરકારના સુધારણા કમિશનર
વી. પી. મેનને વાઇસરૉયને સુઝાડ્યું કે વલ્લભભાઈનો મત પણ જાણવો જોઈએ. મુંબઈ
સરકારમાં ગૃહમંત્રી તરીકેની ફરજ બજાવી ચૂકેલા અને વલ્લભભાઈના પરિચિત એચ. વી.
આર. આયંગર વાઇસરૉયની અનુમતિથી વિમાન દ્વારા મુંબઈ ગયા અને ઑગસ્ટની ૨જી
તારીખે મોડી સાંજે સરદારને જણાવ્યું કે વાઇસરૉયના સ્થાન અંગે નેહરુએ અપનાવેલા
વલણને કારણે વચગાળાની સરકારને સુરંગ લાગી જશે. વલ્લભભાઈએ આ મુલાકાતીને બીજે
દિવસે આવવાનું કહ્યું. મરીન ડ્રાઇવ પરના ફ્લૅટમાં લાંબા વખત સુધી આંટા માર્યા પછી
સરદારે નિર્ણય કરી લીધો. તેમણે આયંગરને જણાવ્યું કે વચગાળાની સરકાર રચવા માટે
કૉંગ્રેસને આમંત્રણ આપવામાં આવે તો આ સરકાર રચવા માટે પોતે આગ્રહ સેવશે,
વાઇસરૉયના સ્થાનના મુદ્દાને તોડી પાડવાનો પોતે વિરોધ કરશે અને "પોતાનો મત નામંજૂર
થાય તો પોતે કારોબારીમાંથી રાજીનામું આપશે."૧૭૭

વૅવેલની ડાયરી દર્શાવે છે કે "શંકા કે વાંધો ઉઠાવી ન શકાય તેવા સ્થાને"થી
પ્રોત્સાહનનો શબ્દ સાંભળ્યા પછી૧૭૮ (આ ઉલ્લેખ આયંગાર વિશે છે) ઑગસ્ટની ૬ઠ્ઠી
તારીખે કૉંગ્રેસ પાસે વિધિસર દરખાસ્ત મોકલવામાં આવી. નેહરુએ માગેલી બાંયધરી