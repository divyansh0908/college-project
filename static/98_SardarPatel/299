૧૯૩૯-૪૫/બંધનગ્રસ્ત ૨૯૯

કારણે કૉંગ્રેસે વાટાઘાટોના દરવાજા બંધ કરી દીધા છે, તેવું કહેવાનો અવકાશ હવે સરકારને
મળતો નથી.૬૭

સન ૧૯૪૨ના જાન્યુઆરીની ૧૫મી તારીખે મહાસમિતિના અધિવેશનમાં ગાંધીજીએ
વિધિપુર:સર જવાહરલાલને પોતાના વારસદાર જાહેર કર્યા. ખુલ્લે આમ કરવામાં આવેલી
આ જાહેરાતથી અને સાથોસાથ પોતાનું નામ જાહેર રીતે નકારી કાઢવામાં આવ્યું હોવાથી
વલ્લભભાઈનો આત્મા વીંધાઈ ગયો હશે :

અમે સાથે સાથે કામ કરતા થયા, તે ક્ષણથી મારે અને જવાહરલાલને મતભેદ થયા કર્યો
છે. મેં ઘણાં વરસથી કહ્યું છે અને આજે પણ કહું છું કે રાજાજી કે સરદાર વલ્લભભાઈ
પટેલ નહીં પણ જવાહરલાલ મારા વારસદાર થશે. ડાંગે માર્યાં પાણી જુદાં થતાં નથી.
અમને છૂટા પાડવાનું પણ આટલું જ મુશ્કેલ છે.... મારા ગયા પછી તે (જવાહરલાલ)
મારી ભાષા બોલશે.૬૮

સન ૧૯૩૮માં ઇગલૅંડમાં જવાહરલાલને મળ્યા પછી સમાજવાદી વિચારક બિઍટ્રિસ વેબે
નોંધ્યું છે કે "જવાહરલાલમાં સખ્તાઈ કરતાં મોહકતાની છાપ વધારે પડે છે." નેહરુનાં
"ભદ્રવર્ગીય સંસ્કાર અને સુજનતા દલિત વર્ગના ઉદ્ધાર માટે સમર્પિત હતાં છતાં ક્રાંતિકારીમાં
જરૂરી સખ્ત રુક્ષતા તેમનામાં હોવા અંગે મને શંકા છે" તેવું પણ શ્રીમતી વેબે કહ્યું છું.૬૯
વલ્લભભાઈની બાબતમાં તમામ લોકાને તેમની મોહકતા કરતાં તેમની સખ્તાઈ જ યાદ
રહેતી હતી. મીરાંબહેન જેવા અનેક લોકોએ તેમના પ્રભાવી વ્યક્તિત્વનો ઉલ્લેખ કર્યો છે.
સન ૧૯૩૯માં એક પ્રસંગે વલ્લભભાઈ અને મહાત્માજીના વિચારો પલટાવવા માટે હિંમત
કરનાર ઘનશ્યામદાસ બિરલાએ મહાદેવભાઈને લખ્યું, "હું, તમે અને બાપુ એકલા મળીએ
તેવું મારું સૂચન છે. સરદારની હાજરીમાં આવો હલ્લો કરવાની હિંમત મારામાં નથી."૭૦

મહાત્માજીએ તાકાત કરતાં મોહકતાને પ્રાધાન્ય શા માટે આપ્યું હશે ? જવાહરની
લોકપ્રિયતાને કારણે બાર વરસ અગાઉ ગાંધીજીએ નિર્ણય બાંધ્યો હતો, તે આપણે જોઈ
ગયા છીએ. યુવાનો, ઉદ્દામવાદીઓ અને મુસલમાનોમાં વલ્લભભાઈ કરતાં જવાહરલાલ
વધારે માનીતા હતા. આ હકીકતમાં ફેર પડ્યો ન હતો. પણ ઉંમરનો હિસાબ બદલી શકાય
નહીં. તબિયતને કારણે પણ વલ્લભભાઈ પાછળ પડી જતા હતા. વલ્લભભાઈ ઘણી જહેમત
ઉઠાવતા અને ખુલ્લી કે ખાનગી તમામ સભાઓમાં હાજરી આપતા. પણ વર્ધામાં
મહાસમિતિની બેઠક મળી ત્યારે વલ્લભભાઈની તબિયત જરા પણ સારી ન હતી.૭૧ સન
૧૯૪૧ના ઉનાળાથી તેમને નકારી કાઢવામાં આવ્યા તે સભા સુધી વલ્લભભાઈ શારીરિક રીતે
બિસ્માર હાલતમાં હતા. વળી સરદારને ૬૬ વરસ થઈ ગયાં હતાં અને જવાહરને પર વરસ
થયાં હતાં.

બીજી બે ગણતરી પણ હતી. અને બંને મહત્ત્વની હતી. જવાહરલાલ આપખુદ અગ્રણી
નહીં પણ સમાન સાથીઓના આગેવાન થવાના હતા અને જરૂર પડે ત્યારે તેમને સુધારવા
માટે વલ્લભભાઈ તો હાજર હતા જ. સન ૧૯૩૯માં વલ્લભભાઈ પર મહાત્માજીએ લખેલા
પત્રથી સાબિત થાય છે કે સરદાર નેહરુના વિચક્ષણ અને અડીખમ ટેકેદાર બને, તેવી