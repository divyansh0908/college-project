૩૭૮ પટેલ

મળે તેવું હોય તો પોતે તેનો સ્વીકાર કરશે. વૅવેલે કહ્યું કે "આ તો મિશનના ઉદ્દેશથી તદ્દન
વેગળું જ થાય." જૂથ અંગેનો નિર્ણય સાદી બહુમતીએ કરવામાં આવશે અને દરેક
પ્રતિનિધિનો એક એક મત ગણાશે તેવી બાંયધરી અંગ્રેજ સરકારે લીગને આપી છે તેવું
વાઇસરૉયે કહ્યું નહીં. બીજી રીતે કહીએ તો બંગાળના પ્રતિનિધિઓની સંખ્યા મોટી હોવાથી
બંગાળ આસામને મુસલમાન જૂથમાં ઘસડી જઈ શકે.૧૮૬

ઑગસ્ટની ૧૬મી તારીખે લીગે સીધા પગલાદિન પાળ્યો. જે લીગના વર્ચસ્વવાળી
સંયુક્ત સરકારના સુહરાવર્દી આગેવાન હતા, તે બંગાળની રાજધાની કલકત્તા શહેર
હાલકડોલક થઈ ગયું. ચોતરફ ખૂન, આગ, બળાત્કાર અને લૂંટફાટ ચાલ્યાં. વૅવેલ સાથેના
ઝઘડામાં જિન્નાહનો પક્ષ લેનાર સ્ટેટ્સમૅને પણ લખવું પડ્યું કે "ભારતના ઇતિહાસમાં
સૌથી ભયંકર કોમવાદી હુલ્લડમાં સ્તબ્ધ કરી મૂકે તેવો હત્યાકાંડ થયો છે" અને "આ
હુલ્લડો લીગે યોજેલી રૅલીને પરિણામે ફાટી નીકળ્યાં છે."૧૮૭ સુહરાવર્દીની સરકારે આ
હત્યાકાંડની ઉપેક્ષા કરી, પણ થોડા વખતમાં હિંદુઓએ જોર જમાવી દીધું. રાજાજી પરના
પત્રમાં વલ્લભભાઈ લખે છે : "લીગને બરોબર પાઠ ભણાવવામાં આવ્યો છે. મને જાણવા
મળ્યું છે કે મરણ પામેલા લોકોમાં મુસલમાનોનું પ્રમાણ ઘણું મોટું છે."૧૮૮

ગમે તેમ કરીને લીગનો સરકારમાં સમાવેશ કરવો જોઈએ તેવો વૅવેલનો ખ્યાલ કલકત્તાનાં
હુલ્લડોથી વધારે દૃઢ બન્યો. વૅવેલે નેહરુ પાસે વાત કાઢી અને નેહરુએ વલ્લભભાઈ જોડે
મસલત કરી. વાઇસરૉયને કહેવામાં આવ્યું કે જિન્નાહને મળવું અગર તેમને સમજાવવા તે
કૉંગ્રેસનું કામ છે.૧૮૯ આ કામ વાઇસરૉયનું નથી. જવાહરલાલ જોડેની ત્યાર પછીની
મુલાકાતમાં વૅવેલે ફરી વાત ઉપાડી અને જવાહરલાલ માની ગયા. વૅવેલે ડાયરીમાં લખ્યું છે,
"છેવટે તેમણે કહ્યું કે તમે જિન્નાહને મળવા માગતા હો તો હું તમને રોકી શકું નહીં."૧૯૦
નબળાઈની ક્ષણે નેહરુએ આપેલી સંમતિથી સરદારને ખૂબ આઘાત લાગ્યો.૧૯૧ પણ લીગને
પાછળથી સરકારમાં પ્રવેશ મળ્યો, તેની થોડી જવાબદારી સરદાર નકારી શકે તેમ નથી.
પોતે લીગને કચડી નાખી શકવાની આશા ધરાવે છે, તેવા સરદારથી અજાણપણે બોલાઈ
ગયેલા વાક્યને કારણે લીગને અંદર લાવવાની વૅવેલની મનોભાવના વધારે તીવ્ર બની.૧૯૨
વૅવેલે જિન્નાહ સાથે વાતો કર્યા પછી મે ૧૬ની યોજના ફગાવી દેવાનો ઠરાવ રદ કર્યા સિવાય
પણ લીગે પ્રધાનમંડળમાં પ્રવેશ કર્યો, ત્યારે વલ્લભભાઈનો વિરોધ નબળો હતો. મે ૧૬ની
યોજના સ્વીકારી લેતી વખતે પોતે અને કૉંગ્રેસે કેટલીક કલમો બાકાત રાખી હોવાથી,
વલ્લભભાઈના હાથ બંધાઈ ગયા હતા.

વલ્લભભાઈની નારાજગી અને ફરિયાદ છતાં લીગનો પ્રવેશ થયો, ત્યારે ક્રિપ્સે કૉંગ્રેસ
જોડે કરેલાં કાવતરાંનું વળતર ચૂકવાયું, તેવી શાતા વૅવેલને થઈ. વળી જિન્નાહની નારાજગી
અને ફરિયાદ છતાં કૉંગ્રેસી મુસ્લિમ અસફઅલી પ્રધાનમંડળમાં ચાલુ રહ્યા. સરત બોઝ,
અલી ઝહીર અને શાફત અહમદ ખાને પોતાની જગા ખાલી કરી આપી, અને લીગના પાંચ
સભાસદો પ્રધાનો બન્યા. બધાને નવાઈ લાગી કે તેમાં એક દલિત - બંગાળના જોગેન્દ્રનાથ
મંડળ - હતા. નેહરુના હાથ નીચે બેસવા માટે તૈયાર ન હોવાને કારણે જિન્નાહ
પ્રધાનમંડળમાં જોડાયા નહીં. પણ કૉંગ્રેસે અસફઅલીની નિમણૂક કરી હતી તેનું વેર વાળવા
માટે તેમણે મંડળની નિમણૂક કરી.

મે ૧૬ની યોજનાનો સ્વીકાર કર્યા સિવાય પણ લીગને પોતે પ્રધાનમંડળમાં પ્રવેશ આપી