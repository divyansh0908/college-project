૧૯૪૮-૫૦/સિપાહી ૫૨૫

જનતાને અનુરોધ કર્યો હતો.૧૬૨ પહેલાં કબૂલ કર્યું હોવા છતાં જવાહરલાલે આ ખરડાની
ચર્ચામાં ભાગ લીધો નહીં. પાંચ કલાકની ચર્ચા પછી આ ખરડો મંજૂર કરી લેવામાં આવ્યો.

સભાગૃહમાં સરદાર હંમેશાં દૃઢ વિશ્વાસ સાથે આવતા. તેમના પ્રવેશથી જ ચોતરફ શાંતિ
છવાઈ જતી. અને પોતાની પ્રશંસા થતી હોય કે નિંદા કરવામાં આવતી હોય, ત્યારે પણ
તેમના ચહેરા પર કોઈ ભાવ પ્રગટ થતો નહીં. સમકાલીન નિરીક્ષક લખે છે, "કહેવાય છે કે
સરદાર ઢીલા પડે છે, ખૂબ હસે છે અને મનમાં આવે તેમ બોલે છે. પણ સરદારનું આ રૂપ
જાહેરમાં કદી જોવા મળતું નથી."૧૬૩ વલ્લભભાઈએ પોતાના સંકોચનું કારણ સમજાવ્યું છે.
સન ૧૯૪૯ના માર્ચ માસમાં સરદારે પાર્લમેન્ટમાં કહેલું કે મારે બોલવાનું હોય ત્યારે હું
ધ્રૂજતો હોઉં છું. મને ડર હોય છે કે મારાથી ભૂલ થઈ જશે. તેથી હું ભાગ્યે જ બોલું
છું."૧૬૪ ભાગ્યે જ બોલતા હોવાને કારમએ વલ્લભભાઈ બોલવા ઊભા થાય ત્યારે તેનું મહત્ત્વ
વધી જતું. "તેમનો વારો આવે ત્યારે સભાસદો ઉત્સુક બની જતા અને ખાલી બેઠકો
ઝપાઝપ ભરાઈ જતી."૧૬૫ વલ્લભભાઈ ગંભારતાથી ઊભા થતા, ગળું ખંખારતા અને
બોલવાની શરૂઆત કરતા. તેમનો ઘેરો અવાજ ભાગ્યે જ ઊંચો કે નીચો થતો. તેમના હાથ,
આંગળી કે માથાનું કશું હલનચલન થતું નહીં. તેમની ભાષામાં પ્રાસાનુપ્રાસ કે ઝડઝમક હોય
જ નહીં. તેમની શબ્દાવલીઓમાં સ્પષ્ટતા હતી, પણ કશી ચતુરાઈ હતી નહીં. ટીકાકારો
માટે વ્યંગ અને તુચ્છકારનું પ્રમાણ છલોછલ રહેતું. તેમની વિચારદૃઢતા અને ભરોસાપાત્ર
હકીકતોથી તેમની વાત બાકીના લોકોને ગળે ઊતરી જતી હતી.

પાર્લમેન્ટમાં વલ્લભભાઈ હિંદી કે અંગ્રેજી ભાષાનો ઉપયોગ કરતા, પણ તળપદી અથવા
સાહિત્યિક અલંકારોથી શોભતી તેમની ગુજરાતી ભાષામાં જે ઓજસ્વિતા પ્રગટ થતી, તે
આ બંનેમાંથી કોઈમાં દેખાતી નહીં. અશુદ્ધ હોવા છતાં વલ્લભભાઈની હિંદી ભાષા બરાબર
સમજી શકાય તેવી હતી. બંધારણસભાની શરૂઆતમાં તેમનાં પ્રવચનોમાં અંગ્રેજી ભાષા
તૂટકછૂટક હોવા છતાં થોડા વખતમાં જ તેમણે ભાષાની પ્રવાહિતા અને વેધકતા પ્રાપ્ત કરી
લીધી. પણ વલ્લભભાઈ માટે પાર્લમેન્ટ કાયદા ઘડવાનું સ્થાન હતું. અંગત આવેશો, વિદ્વત્તા
કે ચતુરાઈનું પ્રદર્શન કરવાની આ જગા ન હતી. તેમની સ્થિરતા છતાં કોઈ કોઈ વખત તેમના
આવેશો પણ પ્રગટ થઈ જતા. એક પ્રસંગે મૌલાના હસરત મોહાનીએ કહ્યું કે, ભાગલાનો
સ્વીકાર વલ્લભભાઈએ કર્યો હતો. વલ્લભભાઈએ તેનો જવાબ વાળતાં કહ્યું કે, "હું ભાગલા
માટે જવાબદાર છું તેવું કહેવામાં મૌલાના તેમના પોતાના પૂર્વગ્રહો પ્રગટ કરી રહ્યા છે."૧૬૬
મૌલાનાએ આવો કોઈ આક્ષેપ કર્યો ન હતો પણ ભાગલા વખતે પોતે ભજવેલા ભાગ અંગે
સરદાર કેટલા આળા બની ગયા હતા, તેનું દર્શન તેમના આ જવાબમાંથી મળે છે.

બંધારણસભાની કારવાઈ ચાલતી હોય ત્યારે ચબરાકીભરી ટકોર કરવાની લાલચ વલ્લભભાઈ
હંમેશાં ટાળતા હતા, પણ કોઈ કોઈ વખત આવી ટકોર કર્યા વગર તેમનાથી રહેવાતું નહીં.
સ્ત્રીસમાનતાના ઝંડાધારી શ્રીમતી દુર્ગાબાઈએ એવા રાજ્યની માગણી કરી કે જ્યાં ધર્મ, જ્ઞાતિ,
સંપ્રદાયને સ્થાન ન હોય. ત્યારે વલ્લભભાઈ બોલી ઊઠેલા "અને લિંગભેદને પણ."૧૬૭
પ્રશ્નોત્તરીના કાળે વલ્લભભાઈ મોટે ભાગે એકાક્ષરી જવાબો આપતા. "હા જી", "કહેવાય
નહીં", "ખબર નથી", "હાસ્તો" - આ તેમના જવાબોના નમૂના છે. પેટાસવાલો તેમને
ભાગ્યે જ પુછાતા કારણ કે સભાસદો તેમનાથી ગભરાતા હતા. તેમની શક્તિ અને તેમના
પ્રત્યુત્તર બંને ભય ઊપજાવે તેવાં હતાં. નીચેનાં અવતરણો પરથી પ્રશ્નોના ઉત્તર આપવાની
તેમની પદ્ધતિ, તેમનો વ્યંગ અને તેમના વિચારો સ્પષ્ટ રીતે જોઈ શકાશે :