૫૦૬ પટેલ

માટે મુશ્કેલ બની ગયું. આઝાદી અગાઉ વલ્લભભાઈએ વચન આપ્યું હતું કે ભારતીય સનદી
નોકરિયાતોનાં અધિકારો અને શરતો યથાવત્ જાળવી રાખવામાં આવશે. કલમ ૩૧૪માં આ
બાંયધરી આપવામાં આવી. આ બંને કલમો અંગે ઘણી ટીકાઓ થઈ. આઝાદીની લડત
દરમિયાન આ બંધારણસભાના સંખ્યાબંધ સભાસદોને જે અધિકારીઓએ જેલમાં પૂર્યા હતા
તે અધિકારીઓને આ કલમો દ્વારા સંરક્ષણ મળી જવાનું હતું. પાછળથી લોકસભાના અધ્યક્ષ
બનેલા અનંતશયનમ્ આયંગારે ૩૧૪ કલમની ચર્ચા વખતે કહ્યું કે "આ બાંયધરી અતિશય
વિચિત્ર છે.... અત્યારે નોકરી કરી રહ્યા છે તેવા સંખ્યાબંધ - લગભગ ૪૦૦ - જણે
પોતાની સત્તાનો બેફામ ઉપયોગ કર્યો છે તે ભૂલી જવાની વાત આ બાંયધરીમાં સમાયેલી
છે."૬૯

સરદારે આયંગાર પર ઘણ ફટકાર્યો અને પ્રધાન-સરકારી નોકર વચ્ચેના સંબંધો અંગેનો
પોતાનો ખ્યાલ સ્પષ્ટ કર્યો :

(ભારતીય સનદી નોકરીના) લોકો આપણા દેશના દુશ્મન છે તેવો મત આયંગાર
જેવા પીઢ સભાસદ ધરાવે છે અને રજૂ કરે છે, તેનાથી મને અત્યંત દુઃખ થાય છે. આવું
હોય તો આયંગારે ઠરાવ રજૂ કરીને આ તમામ નોકરિયાતોને રુખસદ અપાવી દેવી
જોઈએ, અને પછી તમામ વહીવટ શૂન્યાવકાશમાં ચલાવવો જોઈએ.

હું આ સભાગૃહમાં નોંધાવવા ચાહું છું કે છેલ્લાં બેત્રણ વરસ દરમિયાન ઘણાખરા
સરકારી નોકરોએ દેશભક્તિપૂર્વક અને વફાદારીથી પોતાની સેવા બજાવી ન હોત તો આ
સંઘ તૂટી પડ્યો હોત.

તમારે આ નોકરિયાત તંત્ર ન જોઈતું હોય અથવા તેને ખતમ કરી નાખવાનું ઠરાવતા હો
તો હું પણ આ નોકરિયાતો જોડે જ ચાલ્યો જઈશ. આ બધા તો સમર્થ માણસો છે અને
પોતાની આજીવિકા રળી લેશે.

આજે મારો સચિવ મારી વિરોધનોંધ લખી શકે છે. મારા સચિવોને મેં આ સ્વાધીનતા
આપી છે. મેં તેમને કહ્યું છે કે "તમે મને તમારો પ્રામાણિક મત આપવાના ન હો તો
મહેરબાની કરીને તમે ચાલ્યા જાઓ."

લાઠી ઉઠાવીને "અમે તો સાર્વભૌમ સંસદ છીએ" તેવું મહેરબાની કરીને કહેશો
નહીં. આપેલું વચન તોડવામાં તમારું સાર્વભૌમત્વ છે?૭૦

આ ભાષણ પછી તમામ વિરોધ શમી ગયો. ભારતીય સનદી સેવાના નોકરિયાતોના
તેમણે કરેલા જબરદસ્ત બચાવથી અને તેના અનુગામી તંત્ર જેવી ભારતીય વહીવટી સેવા
અને ભારતીય પોલીસ સેવા ઊભી કરવામાં તેમણે આપેલા ફાળાને પરિણામે વલ્લભભાઈ
તમામ મુલકી અધિકારીઓના "આરાધ્ય દેવ" બની ગયા.૭૧ આ મુલકી અધિકારીઓનાં
ખંત, તેમની શક્તિ અને કેટલેક અંશે સ્વતંત્ર વર્તનની વલ્લભભાઈ પર ઊંડી છાપ પડી
હતી. વળી અખિલ ભારતીય સ્તરનું વહીવટી તંત્ર અલગતાવાદ સામે સંરક્ષણ આપે છે અને
પ્રાંતોને અંકુશમાં રાખવાનું સાધન કેન્દ્ર સરકારને પ્રાપ્ત થાય છે તેવું પણ વલ્લભભાઈના
ધ્યાનમાં આવ્યું. અધિકારીઓ જોડેના તેમના ગાઢ સંબંધોની શરૂઆત સન ૧૯૪૭માં થઈ.
આ વખતે તેમણે ત્રીસ જેટલા પીઢ અધિકારીઓને પોતાના નિવાસસ્થાને બોલાવ્યા અને
દેશની સેવા માટે પોતાની અને પોતાના સાથીદારો જોડે મળીને કામ કરવાનો અનુરોધ