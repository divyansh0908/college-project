૧૯૩૯-૪૫/બંધનગ્રસ્ત ૨૯૧

માટે કાળજીપૂર્વક પસંદ કરવામાં આવેલા માણસો શિસ્તપૂર્વક કાયદાભંગ કરે, તેવી દરખાસ્ત
વલ્લભભાઈએ રજૂ કરી.૧૮

વલ્લભભાઈની સલાહ ગાંધીજીએ સ્વીકારી લીધી. તેનો અમલ થવાનો હતો તેટલામાં
હિટલરે પોતાનું વીજળીયુદ્ધ શરૂ કર્યું અને પરિસ્થિતિ સમૂળી પલટાઈ ગઈ. નૉર્વે, ડેન્માર્ક,
હોલૅન્ડ, બેલ્જિયમ અને ફ્રાંસ પણ નાઝી ટૅંકોના હુમલાથી ભાંગી પડ્યાં. બ્રિટનમાં
ચેમ્બરલેઇનને બદલે ચર્ચિલ વડા પ્રધાન બન્યા અને મજૂર પક્ષ સંયુક્ત સરકારમાં જોડાયો.
ભારતમાં પણ કૉંગ્રેસીઓ નવેસરથી વિચાર કરવા લાગ્યા અને તેમનામાં ભાગલા પડ્યા.
રાજાજીની આગેવાની તળે કેટલાક કૉંગ્રેસીઓ ભીંત સરસા થઈ ગયેલા ઇંગ્લૅંડ તરફ
સહાનુભૂતિ અનુભવવા લાગ્યા. કૉંગ્રેસ મદદે આવે તો બ્રિટન હવે સત્તા સોંપી દેશે તેવું તેમને
લાગતું હતું. યુદ્ધને અંતે આઝાદીનું વચન આપવામાં આવે અને નવી દિલ્હીમાં તાબડતોબ
લોકપ્રતિનિધિ સરકારની રચના કરવામાં આવે, તો કૉંગ્રેસે સાથી તરીકે યુદ્ધમાં સહકાર
આપવો, તેવી દરખાસ્ત રાજાજીએ રજૂ કરી. સુભાષ અને જયપ્રકાશના અનુયાયીઓને
ઇંગ્લૅંડ માટે માયા રાખવાનું અથવા અંગ્રેજો પાસેથી આવી દીર્ઘદૃષ્ટિની અપેક્ષા રાખવાનું
કારણ દેખાતું ન હતું.

વલ્લભભાઈ દ્વિધામાં ફસાઈ પડ્યા. આઝાદે સૌથી પહેલાં રાજાજીને ટેકો આપ્યો. પણ
વલ્લભભાઈને જીતી લઈને રાજાજીએ "મોટી ફતેહ મેળવી" તેવું ગાંધીજીએ કહ્યું છે.૧૯
આઝાદીની લડતના સાધન તરીકે અહિંસાનો સ્વીકાર કરવા છતાં વલ્લભભાઈ આંતરિક
હિંસાખોરી અને બહારના આક્રમણ પ્રસંગે હિંસાનો આશરો લેવાની સંભાવના કાઢી નાખવા
તૈયાર ન હતા.૨૦ પણ મહાત્માજીનું અનુસરણ કરવા માટે વલ્લભભાઈ પ્રતિજ્ઞાબદ્ધ હતા.
જૂન માસમાં વર્ધા મુકામે કૉંગ્રેસ કારોબારીની બેઠક મળી, ત્યારે તેમણે ગાંધીજીને કહ્યું કે
"તમે હુકમ આપો તેનું આંખો મીંચીને પાલન કરીશ." મહાત્માજીએ સલાહ આપી કે
"આવું કરશો નહીં."૨૧ વલ્લભભાઈએ પોતાને સાચું લાગે તે કરવું જોઈએ. બ્રિટન કદાચ
કૉંગ્રેસની માગણી સ્વીકારી લેશે, અને લડાઈમાં સક્રિય સહાયની દરખાસ્ત સ્વીકારશે, તેવો
રાજાજીનો મત સ્વીકારી લઈને વલ્લભભાઈએ કારોબારીમાં આ ઠરાવને ટેકો આપ્યો.
જવાહરલાલ, ગફ્ફારખાન અને કૃપાલાણી ઠરાવની વિરુદ્ધ હતા. પણ વલ્લભભાઈને કારણે
દરખાસ્ત મંજૂર કરી લેવામાં આવી.

ગાંધીજીને પૂરેપૂરા પડતા મૂકવામાં આવ્યા. મહાત્માજીને "પોતાનો મહાન આદર્શ -
અહિંસા - સિદ્ધ કરવા માટે પૂરેપૂરું વર્તન-સ્વાતંત્ર્ય આપવામાં આવ્યું."૨૨ ગાંધીજીએ
વલ્લભભાઈ, મહાદેવભાઈ અને નરહરિ પરીખને પોતાની તમામ માલમિલકતના વારસદાર
નીમ્યા, અને પોતાના તમામ લખાણનો કૉપીરાઈટ તેમને હવાલે કર્યો, ત્યાર પછી ચાર
મહિને આ ભંગાણ આવી પડ્યું.૨૩ આ ભંગાણથી ગાંધીજી અને સરદાર બંને વ્યથા
અનુભવતા હતા. નરહરિ પરીખે નોંધ્યું છે તેમ "સરદાર ખૂબ માનસિક સંઘર્ષ અનુભવી
રહ્યા હતા"૨૪ અને ગાંધીજીએ "વલ્લભભાઈ છૂટા પડી ગયા"ની વાતો કરવા માંડી.૨૫

એકબીજાના મતપરિવર્તન માટે તેમણે કોશિશ કરી નહીં. બંને પોતપોતાના વિચારોમાં
મક્કમ હતા અને આપણે જોયું તેમ ખુદ મહાત્માજીએ જ વલ્લભભાઈને પોતાના મંતવ્ય
પ્રમાણે ચાલવાની સલાહ આપી હતી. રાજાજીએ સેવાગ્રામમાં ગાંધીજી જોડે લાંબો વખત
વાટાઘાટો ચલાવી. વલ્લભભાઈ મુંબઈથી મહાદેવભાઈને ટેલિફોન કરીને વાતચીતનો સાર