૩૯૨ પટેલ

હિંદુસ્તાનના વિભાજનનો સ્વીકાર કરી લેતા આ ઠરાવથી ગાંધીજીને અત્યંત વેદના થઈ.
વલ્લભભાઈ પર તેમણે લખેલા બે લીટીના પત્રમાં ગાંધીજીની વેદના જોઈ શકાય છે. ઠરાવ
પ્રસિદ્ધ થયા પછી લગભગ બે અઠવાડિયાં પછી તેમણે પત્ર લખ્યો. તેના પરથી પોતે
અસહાય છે તેવી તેમની જાણકારી દેખાઈ આવે છે. નવ મહિના અગાઉ તેમણે કૉંગ્રેસ
કારોબારીમાંથી ઊઠવાની રજા માગી, અને કોઈએ તેમને બેસવા માટે કહ્યું નહીં, તે દિવસથી
જ કૉંગ્રેસના રાહબર તરીકેનું તેમનું સ્થાન ખતમ થયું.

ગાંધીજીનો વલ્લભભાઈને પત્ર, ૨૨-૩-૪૭: પંજાબ અંગેનો તમારો ઠરાવ મને સમજાવી
શકો તો સમજાવશે. મને સમજાતો નથી.૨૫૩

આના જવાબમાં વલ્લભભાઈએ જે પત્ર લખ્યો તેનાથી ફલિત થાય છે કે આવી સમજૂતી
માગવાને બદલે ગાંધીજીએ પોતાના સત્યને વળગી રહેવું અને વલ્લભભાઈને પોતાના રસ્તે
ચાલવા દેવા.

વલ્લભભાઈનો ગાંધીજીને પત્ર, ૨૪-૩-૪૭: પંજાબ ઠરાવનો અર્થ કાગળ દ્વારા
સમજાવવો મુશ્કેલ છે. આ ઠરાવ ઘણો લાંબો વિચાર કર્યા પછી થયો છે. ઉતાવળે અથવા
વગર વિચાર્યે થયો નથી. છાપાંઓ પરથી જાણવા મળ્યું છે કે આ ઠરાવની વિરુદ્ધનો
તમારો મત તમે દર્શાવ્યો છે. તમને જે સાચું દેખાય તે કહેવાનો અને કરવાનો હક્ક તમને
ખચિત છે જ.૨૫૪

કારોબારીએ પંજાબ ઠરાવ કર્યો તેના ચાર દિવસ અગાઉ વલ્લભભાઈએ જિન્નાહના ખાસ
મિત્ર કાનજી દ્વારકાદાસને આવું તૂટેલું પાકિસ્તાન સ્વીકારી લેવાની પોતાની તૈયારી દર્શાવી
હતી. વલ્લભભાઈએ લખ્યું હતું કે "લીગ પાકિસ્તાન માટે આગ્રહ સેવે, તો પંજાબ અને
બંગાળના ભાગલા પાડવા તે એક જ વિકલ્પ ઊભો રહે છે."૨૫૫

સન ૧૯૪૬ના નવેમ્બરમાં બિહારમાં થયેલાં હુલ્લડોની તપાસ માટે પંચ નીમવાની બિહાર
પ્રાંત મુસ્લિમ લીગની માગણીને મહાત્માજીએ ટેકો આપ્યો હતો. આ બાબતમાં પણ
વલ્લભભાઈ ગાંધીજીથી વિરુદ્ધ મત ધરાવતા હતા. આવું પંચ નીમવાથી પરિસ્થિતિ સુધરશે
નહીં પણ ઊલટી બગડશે, તે બાબતમાં અંગ્રેજ સરકાર અને વલ્લભભાઈ સહમત હતા.
વળી ભારતમાં હિંદુ-મુસલમાનો વચ્ચેનું અંતર મિટાવી શકાશે તેવી આશા ગાંધીજી સેવતા
હતા. વલ્લભભાઈ તેને વાસ્તવિક ગણીને ચાલતા હતા. લીગને મનામણાં કરવામાં આવે તેવી
કોઈ પણ બાબતનો વલ્લભભાઈ વિરોધ કરતા હતા. મુસલમાનોનો વિશ્વાસ ફરી જીતી
લેવાના ગાંધીજીના કોઈ પણ પ્રયાસ અંગે અંગ્રેજોને પણ ઉમળકો ન હતો. તેથી તેમણે
વલ્લભભાઈને ટેકો આપ્યો.

ગાંધીજીનો વલ્લભભાઈને પત્ર, ૨૫-૧૨-૪૬: તમે બિહાર લીગ અંગેનો હેવાલ જોયો
હશે. જેની નિષ્પક્ષતા માટે કોઈ સંદેહ ઉઠાવી ન શકે તેવું તપાસપંચ એક દિવસના પણ
વિલંબ વગર નીમવાનું જરૂરી છે, તે બાબતમાં મારા મનમાં કશી શંકા નથી. આક્ષેપોમાં