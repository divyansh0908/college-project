૪૯૪ પટેલ

"મારા આગેવાન" કહ્યા.૬ થોડા વખત પછી સન ૧૯૪૮ના નવેમ્બરની ૧૪મી તારીખે
જવાહરલાલના જન્મદિવસે વલ્લભભાઈએ વધારે સ્પષ્ટતાપૂર્વક કહ્યું :

મહાત્મા ગાંધીએ પંડિત નેહરુને પોતાના વારસ અને અનુગામી ઠરાવ્યા હતા. ગાંધીજીના
અવસાન પછી આપણા આગેવાનની વરણી યોગ્ય હતી, તેવું આપણે સમજી શક્યા
છીએ.૭

ડાબેરીઓ વલ્લભભાઈના સખત ટીકાકારો હતા. સન ૧૯૪૯ના જુલાઈમાં સમાજવાદી
અગ્રણી અશોક મહેતાએ આઝાદી જંગમાં અને રજવાડાંઓના વિલીનીકરણમાં
વલ્લભભાઈએ ભજવેલો મહત્ત્વનો ભાગ કબૂલ રાખ્યો. "ઇતિહાસનું ઘડતર કરી શકે તેવા
પદાર્થોથી વલ્લભભાઈ ઘડાયા છે" તેવું પણ તેમણે લખ્યું. પણ તેમણે ઉમેર્યું કે :

સરદારની આર્થિક નીતિ દેશને પાયમાલી તરફ લઈ જઈ રહી છે.... બિરલા જેવી
મધમાખીઓ અને દાલમિયા જેવી ગાયોનું પાલનપોષણ કરવા છતાં, ભૂખે મરતા
આપણા લોકોને મધ કે દૂધનું ટીપું પણ મળ્યું નથી. સરદારના મૂડીવાદી મિત્રો અને
સલાહકારો તેમને ખોટે માર્ગે દોરી રહ્યા છે.... આપણે (આર્થિક ક્ષેત્રે) ચમત્કારો સર્જી
શકે તેવા માણસોની જરૂર છે. પણ આજે પ્રધાનમંડળમાં આવા માણસો દેખાતા નથી,
અને સરદાર સવારે ફરવા જાય ત્યારે તેમની આગળપાછળ ફરનાર ટોળામાં પણ આવું
કોઈ માણસ નજરે ચડતું નથી.૮

સન ૧૯૪૮માં કૉંગ્રેસ તરફી મજૂર સંઘોનું મહામંડળ - ભારતીય રાષ્ટ્રીય મજૂર સંઘ
(ઇન્ટુક) - સ્થપાયું અને સરદારે તેને ટેકો આપ્યો તે માટે પણ તેમની ટીકા થવા લાગી.
"ઇન્ટુક તો કૉંગ્રેસી ટોળકીએ સ્થાપ્યું છે." "શેઠિયાઓ અને માલિકો તેને દૂધ પાઈને
ઉછેરી રહ્યા છે" તેવા આક્ષેપો થવા લાગ્યા. અને "ઇન્ટુક વર્ગસંધર્ષ માટે સક્રિય બનવાનો
ઇન્કાર કરે છે" તેવું પણ કહેવાયું. અશોક મહેતાનો આરોપ એવો હતો કે "ઇન્ટુકના
ઘડતરથી વર્ગોના પરસ્પર સહકારનું સરદારનું સ્વપ્ન સાકાર થઈ રહ્યું હતું."૯ મજૂર સંઘોએ
લડત શરૂ કરતાં પહેલાં હંમેશાં લવાદી અથવા સમજાવટનો માર્ગ અખત્યાર કરવો જોઈએ
તેટલો જ પોતાનો આગ્રહ છે, તેવો વલ્લભભાઈએ કરેલો દાવો નકારી કાઢવામાં આવ્યો.

વલ્લભભાઈ શ્રીમંતો જોડે હળતામળતા, પોતાની સાથે ફરવા આવવા દેતા, તેમની
મહેમાનગતિ સ્વીકારતા અને તેમને કદી ગાળો ભાંડતા નહીં તેમાં કશી શંકા નથી. પણ
વલ્લભભાઈ જિંદગીભર સાદાઈથી રહ્યા. પોતા માટે અગર પોતાનાં કુટુંબીજનો માટે સગવડ
કે દોલત એકઠી કરી નહીં. તેમના શ્રીમંત મિત્રોનો તેમણે સાધન તરીકે ઉપયોગ કર્યો છે.
વલ્લભભાઈ હંમેશાં પોતાનું ધાર્યું કરતા હતા. સન ૧૯૮૦ પછીનાં વરસો દરમિયાન
અમદાવાદમાં એક ઓરડાના સાદા નિવાસસ્થાનમાં મણિબહેન રહ્યાં, તેના પરથી દુનિયાના
બિરલાઓ અને વાલચંદો જોડે આ સ્વમાની પાટીદારના સંબંધોમાં જળવાયેલાં ગૌરવ અને
સચ્ચાઈની અને આવા શ્રીમંતોથી તેમની સ્વાધીનતાની સાબિતી મળે છે. પોતાનાં નાણાં
લઈ જઈને પોતાને જ ગાળો ભાંડનાર ડાબેરીઓ કરતાં સરદાર માટે શ્રીમંતોને વધારે આદર