૩૩૦ પટેલ

મોકલ્યો "ગાંધી હજુ કેમ મર્યો નથી ?"૨૪૨ ચર્ચિલની નિરાશા વલ્લભભાઈ માટે આનંદનું
કારણ બન્યું. પોતે કરેલા ઠરાવો અને સરકારી દમનથી ભીંસમાં આવી પડેલી કૉંગ્રેસના
છુટકારા માટે મહાત્માજી રસ્તો શોધી રહ્યા છે, તેવું વલ્લભભાઈનું અનુમાન હતું.

પંચગનીમાં રાજાજી જોડે વાતો કર્યા પછી જુલાઈ મહિનામાં મહાત્માજીએ બે કદમ
ઉઠાવ્યાં. એક પગલું સરકાર તરફ ભરાયું. મધ્યસ્થ ધારાસભાને જવાબદાર હોય તેવી
રાષ્ટ્રીય સરકાર સ્થાપવામાં આવે તો પોતે કૉંગ્રેસ કારોબારીને એવી સલાહ આપવા તૈયાર છે
કે 'અસહકાર મોકૂફ રાખવો અને યુદ્ધપ્રયાસોમાં કૉંગ્રેસે પૂરો સહકાર આપવો.' આ
દરખાસ્ત અંગે વલ્લભભાઈનો પ્રતિભાવ જાણવા મળતો નથી. આ દરખાસ્ત આઝાદે
સૂચવેલી દરખાસ્તના જેવી જ હતી. "ભારત છોડો"ની માગણી ઢીલી મૂકવાનું અતિશય
અપ્રિય હોવા છતાં બીજો કોઈ ઇલાજ નથી તેવું વલ્લભભાઈ સમજતા હતા. તેમણે
આઝાદની દરખાસ્તનો વિરોધ કર્યો હતો, કારણ કે ગાંધીજીને અંધારામાં રાખીને કારોબારી
સરકારની શરણાગતિ સ્વીકારે તેવું તેમને ગમતું ન હતું.

સરકારે ગાંધીજીની દરખાસ્ત ફગાવી દીધી. ગાંધીજીએ બીજું પગલું જિન્નાહ તરફ ભર્યું.
લીગ સાથે કંઈક સમાધાન શોધવા માટે ગાંધીજી સપ્ટેમ્બર માસમાં મુંબઈમાં આવેલા
જિન્નાહના ઘેર ૧૪ વખત ગયા. વલ્લભભાઈને આ પ્રયાસ ગમ્યો નહીં. આઝાદ અને
જવાહરલાલને પણ આ વાત પસંદ પડી નહીં. માત્ર અસફઅલી અહમદનગરમાં એક જ
એવા હતા કે જેમણે આ વાત વધાવી લીધી.૨૪૩ રાજાજી જે ઉકેલનો અનુરોધ કરતા હતા તે
દરખાસ્ત ગાંધીજીએ જિન્નાહ પાસે રજૂ કરી અને જિન્નાહે તે નામંજૂર કરી. પુખ્ત વયના
હિંદુ-મુસલમાનો વિભાજન માટે માગણી કરતા હોય તો મુસ્લિમ બહુમતી ધરાવતા અને
એકબીજા સાથે જોડાયેલા વિસ્તારો આઝાદી પછી અલગ પડી શકશે તેવી સમજૂતીને આધારે
કૉંગ્રેસ અને મુસ્લિમ લીગે સંયુક્ત રીતે રાષ્ટ્રીય સરકારની માગણી કરવી.

રાજાજીની આ દરખાસ્ત દ્વારા મહાત્માજીએ પાકિસ્તાન સ્વીકારી લીધું. પણ જિન્નાહને
તેનાથી સંતોષ થયો નહીં, કારણ કે પંજાબ અને બંગાળના હિંદુ બહુમતી ધરાવતા જિલ્લાઓ
તેમાં હતા નહીં. વળી આ પાકિસ્તાન સાર્વભૌમ રાષ્ટ્ર ન હતું, કારણ કે અલગ પડી જવાના
કરાર થાય તેમાં હિંદુસ્તાન અને પાકિસ્તાન વચ્ચે મૈત્રીસંબંધની જોગવાઈ લેખિતરૂપે સામેલ
કરવી, તેવો ગાંધીજીનો આગ્રહ હતો. ગાંધીજી આઝાદી મળ્યા બાદ અલગ રાજ્યની રચના
થાય તેવી વાત કરતા હતા, જ્યારે જિન્નાહ આઝાદી અગાઉ અને અંગ્રેજોની હાજરીમાં
વિભાજન કરવાનો આગ્રહ સેવતા હતા. પાકિસ્તાન અંગેનું વચન કૉંગ્રેસી રાજ ધરાવનાર
ભારત પાળે તેવો વિશ્વાસ તેમને બેસતો ન હતો.૨૪૪

ગાંધી-જિન્નાહ વાટાઘાટોની બાબતમાં આઝાદ અને જવાહરલાલના મત જોડે પોતે
સહમત છે તેવું વલ્લભભાઈએ તેમને જણાવ્યું નહીં. આઝાદે પાછળથી લખ્યું છે કે
"ગાંધીજી જિન્નાહને મળવા માટે મુંબઈ જઈ રહ્યા છે, તેવા હેવાલ વાંચીને મેં મારા
સાથીઓને કહ્યું કે ગાંધીજી મોટી ભૂલ કરી રહ્યા છે."૨૪૫ સન ૧૯૪૪માં આઝાદે પોતાનો
મત જવાહરલાલ, સૈયદ મહમ્મદ અને અસફઅલીને જણાવ્યો હશે અને પટેલે પોતાના
જૂથને આવું કશું કહ્યું હશે. પણ બાર આગેવાનોએ સાથે મળીને ગાંધી-જિન્નાહ વાટાઘાટોની
ચર્ચા કરી હોય તેવો પુરાવો નથી. વલ્લભભાઈના વલણ અંગે કશી શંકા નથી. છૂટ્યા પછી
પહેલા જ વાક્યમાં તેમણે રાજાજીને અને તેમની દરખાસ્તને વગોવી કાઢ્યાં.૨૪૬ ત્યાર પછી