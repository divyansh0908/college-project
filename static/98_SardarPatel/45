૧૮૭૫-૧૯૧૮/પૂર્વરંગ : પરિશોધ ૪૫

વળી કદાચ ગાંધીજીને સફળતા મળે તેવી આછીપાતળી પણ સંભાવના હતી.
વલ્લભભાઈને "તે જમાનાના પ્રચલિત રાજકારણમાં" કશો રસ ન હતો.૧૪૮ સરકારને
અરજીઓ કર્યા કરવી અથવા બૉંબ ફેંકવા કરતાં વલ્લભભાઈને ગાંધીજીનો સત્યાગ્રહ વધારે
ફળદાયી અને મોભાસરનો દેખાતો હતો. ગાંધીજીની પદ્ધતિ વલ્લભભાઈને આકર્ષક લાગતી
હતી, તેમ ગાંધીજી માટે પણ તેમને અહોભાવ હતો. ગાંધીજીનું વ્યક્તિત્વ કંઈક અંશે
વિચિત્ર, વિલક્ષણ, અનોખું અને અદ્ભુત રીતે આકર્ષક હતું. અનન્ય અસાધારણ અને
ચાલાક ગાંધીજી સંયમની મૂર્તિ હતા. ઇંગ્લૅંડના પોતાના અનુભવે વલ્લભભાઈ જાણતા હતા કે
અંગ્રેજોને ઘાતકીપણા તરફ અણગમો હોવાથી ગાંધીજીની પદ્ધતિ સામે ટકી રહેવાનું તેમના
માટે મુશ્કેલ હતું. તેમના મનમાં એવો પણ વિચાર આવ્યો હશે કે નસીબ યારી આપે તો
ગાંધીજી અને ગાંધીજીના સહાયક તરીકે પોતે બૅરિસ્ટરની જિંદગી કરતાં વધારે મહત્ત્વનાં કામ
કરી શકે અને ભાગ ભજવી શકે. આ કામો વધારે મુશ્કેલ હતાં પણ વધારે મુશ્કેલ હોવાને
કારણે જ વધારે સંતોષપ્રદ હતાં. સન ૧૯૧૮ની શરૂઆતમાં પોતાની સુષુપ્ત શક્તિઓનો
ખ્યાલ વલ્લભભાઈને આવી ગયો હતો. પણ નસીબ ગાંધીજીને યારી આપે નહીં તો શું
થાય ? સરકારની તાકાત અને જનતાની કાયરતા જોતાં ગાંધીજી નિષ્ફળ જવાની સંભાવના
વધારે હતી. આવું થાય તો પોતા માટે વનવાસ મળે અને હાંસીઠઠ્ઠાને પાત્ર બનવાનું થાય.
આ પ્રસંગ એવો હતો કે એક દાવ નિષ્ફળ નીવડે તો બીજો વિકલ્પ ખુલ્લો રાખવાની શક્યતા
સમાપ્ત થઈ જતી હતી. કાં તો સિદ્ધિ પ્રાપ્ત થાય કાં તો મૂરખ ઠરવું પડે.

પણ વલ્લભભાઈએ ઉતાવળે નિર્ણય કર્યો નહીં. "ક્ષણિક આવેશમાં આવીને નહીં પણ
પુખ્ત વિચારણા કર્યા પછી મેં આ જિંદગી અપનાવી છે" તેવું તેમણે અગિયાર વરસ પછી
કહ્યું હતું.૧૪૯ છતાં નિર્ણય લંબાવવાનું શક્ય ન હતું. ગાંધીચીંધ્યા રસ્તે ચાલવાનો વિચાર
બીજાઓ કરતા ન હતા. "બીજું કોઈ તૈયાર ન હતું,"૧૫૦ ગાંધીજીએ ગમે ત્યારે ચંપારણ
જવાનું હતું અને પોતાના જવા પહેલાં આ વાતનો આખરી નિકાલ આવી જાય તેવી
ગાંધીજીની ઇચ્છા હતી. વળી ખેડાના ખેડૂતો ગુજરાત સભા* પાસેથી ચોક્કસ દોરવણી
મેળવવા અધીરા થયા હતા. અને આવી દોરવણી આપવા અગાઉ ગાંધીજીની શરતોનો
જવાબ વાળવો પડે તે અનિવાર્ય હતું. આપણને ખબર છે ત્યાં સુધી તો આ બાબતમાં
વલ્લભભાઈએ વિઠ્ઠલભાઈ, કાનૂગાદંપતી અથવા બીજા કોઈની સલાહ લીધી નથી. તેમના
મનમાં ચાલતી ગડમથલ અથવા તેમના આત્માના સંઘર્ષનો કોઈને જરા પણ ખ્યાલ ન હતો.
વળી આ ગડમથલ અથવા સંઘર્ષનો થોડા કલાકમાં જ અંત આવી ગયો હોવાનો પૂરેપૂરો
સંભવ છે. છ મહિના પછી ગાંધીજીએ જાહેરમાં અને વલ્લભભાઈની હાજરીમાં આ
ગડમથલનો ઉલ્લેખ કર્યો હતો. આ બાબતની જાણકારી વલ્લભભાઈએ ગાંધીજીને સીધી
રીતે અથવા મહાદેવભાઈ મારફતે પહોંચાડી હશે.

વલ્લભભાઈએ પોતાની જાતને સમજાવી હશે કે મારી વકીલાત ધમધોકાર ચાલે છે અને

* જાન્યુઆરીની નવમી તારીખે થોડા ખેડૂતોએ આવીને અમલદારો તરફથી સહન કરવી પડતી
હાલાકીનો ખ્યાલ આપ્યો હતો. આ બાબત પડતી મૂકી દેવાનું ગુજરાત સભાના આગેવાનો માટે
અશક્ય હતું.૧૫૧