૯૨ પટેલ

સમજાવ્યું કે આવી હોળી કરવાથી અંગ્રેજો પ્રત્યેનો પ્રજાનો રોષ નિર્જીવ વસ્તુઓ તરફ વાળી
શકાય છે.

વલ્લભભાઈ પોતાના સેનાપતિની બાજુએ અડીખમ ઊભા રહ્યા. બૅરિસ્ટરના ઝભ્ભા,
કોટપાટલૂન, ખમીસ, ટાઈ, કૉલર સમેત પોતાનાં તમામ કપડાં તેમણે બાળી મૂક્યાં.
અમદાવાદ અને મુંબઈમાં પરદેશી કાપડની હોળીઓ થઈ તે દેશભરમાં સૌથી મોટી હતી.
પટેલે હોળીમાં પોતાનાં કપડાં ફેંક્યાં ત્યાર પછી બીજા લોકોએ પોતપોતાનાં કપડાં હોળીમાં
પધરાવી દીધાં. "પરદેશી કપડાં અને ટોપીઓના અખંડ વરસાદથી હોળીની આગ ભડકી
ઊઠી."૧૩૯ કોઈ કારણસર વલ્લભભાઈએ અમદાવાદની હોળીમાં પોતાની ટોપી બાળી નહીં.
પણ ખેડાના એક ગામ ઉમરેઠની હોળીમાં વલ્લભભાઈએ પોતાની ટોપી બાળી. થોડા દિવસ
પછી મહાત્માજી જોડે ગોધરા આવેલા વલ્લભભાઈએ ખાદી પહેરવાની શરૂ કરી. મરણ સુધી
તેમણે કદી મિલનું કાપડ વાપર્યું નહીં. મણિબહેન અને ડાહ્યાભાઈએ ખાદી પહેરવાનું શરૂ
કરી દીધું હતું. ગુજરાતમાં હજારો લોકો ખાદી પહેરતા થયા હતા ત્યારે ગાંધીજીના ગાઢ મિત્ર
અને નાયબ સેનાપતિ હોવા છતાં પોતાના પિતા ખાદી કેમ પહેરતા નથી, તેની વિમાસણ
મણિબહેનને મહિનાઓ સુધી થયા કરી. પણ તેમણે કદી આ બાબતમાં પૂછ્યું નહીં. પણ
પોતાના પિતાના ધોતિયા માટે સૂતર કાંતવાનો મણિબહેને નિશ્ચય કર્યો. સન ૧૯૨૧ પછી
મણિબહેને કાંતેલા સૂતરમાંથી વલ્લભભાઈનાં ઘણાંખરાં ધોતિયાં અને ઝભ્ભા તૈયાર થતાં.
સન ૧૯૨૭ પછી તો વલ્લભભાઈને અંગે જે કાપડ ચડતું તે માટેનું બધું સૂતર મણિબહેન
કાંતતાં. જીભ અને કલમની માફક રેંટિયાની ત્રાક પણ પ્રેમ દર્શાવી શકે છે.

મણિબહેન માટે આ નવજીવનમાં ખાદી ઉપરાંત ઘણો ફેરફાર થયો. સન ૧૯૨૧માં સત્તર
વરસનાં મણિબહેને પોતાનાં ઘરેણાંની પોટલી બાંધી. પોતે ઘરેણાં ગાંધીજીને આપી દેશે તેવું
પોતાના પિતાને જણાવ્યું અને દાગીના આશ્રમને સોંપી દીધા. બાપે કંઈ વાંધો લીધો નહીં.
મણિબહેનનાં ફોઈ ડાહીબાએ આપેલી બે સોનાની બંગડીઓ, વિઠ્ઠલભાઈએ ઇંગ્લૅન્ડથી
આણેલી સોનાની કાંડાઘડિયાળ, બે એરિંગ, માવળંકરનાં માતા ગોપિકાબહેને આગ્રહ કરીને
મણિબહેનને અપાવેલી ચાર બંગડીઓ - આ બધા દાગીના હિંદુસ્તાનની આઝાદી માટે
સમર્પિત થયા.૧૪૦

વાઇસરૉય લૉર્ડ રીડિંગને લૉર્ડનો ખિતાબ મળ્યો તે પહેલાં સરકારી વકીલ-રૂફ્યુસ
ઇસાક્સ હતા. સન ૧૯૨૧ના મે માસમાં તેમની અને મહાત્માજી વચ્ચે છ વખત વાટાઘાટો
થઈ અને તેર કલાક વાત ચાલી. મહાત્માજીએ સામ્રાજ્ય વિરુદ્ધ ચલાવેલી લડતમાં આવી
મસલત કરવાનું શક્ય હતું. પોતાનાં કુટુંબીજનોને લખેલા પત્રમાં લૉર્ડ રીડિંગે પોતાના
મનોભાવ દર્શાવ્યા છે :

અહિંસા અને પ્રેમથી ભારતને આઝાદી મળશે અને અંગ્રેજ સરકારનો સામનો કરી શકાશે
તે બાબતમાં ગાંધીની શ્રદ્ધા લગભગ અંધશ્રદ્ધાની હદે પહોંચી ગઈ છે.... અમારી
વાટાઘાટો નિખાલસ રીતે થઈ છે. ગાંધી અતિશય વિવેકી રીતે અને આદરપૂર્વક વર્તે છે.૧૪૧

લૉર્ડ હાર્ડિંજના ફોટાનું અનાવરણ ગાંધીજીએ કર્યું, તે અસહકારના સિદ્ધગંતમાં સુસંગત છે,