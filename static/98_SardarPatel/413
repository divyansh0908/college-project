૧૯૪૫-૪૭/વિજય ૪૧૩

તેટલો સક્રિય ભાગ ભજવવા માટે આતુર વાઇસરૉયે "આ માગણી આવકારી."૩૬૪ આ રીતે
વલ્લભભાઈ, મેનન, નેહરુ અને માઉન્ટબૅટન એ ચાર જણની મંડળીએ રાજાઓનું જોડાણ
પાર પાડી દીધું. સરદાર આ મંડળીના કપ્તાન હતા, પણ બાકીના ત્રણ સફળતા મેળવવા
માટે આવશ્યક હતા.

જુલાઈની પાંચમી તારીખે વલ્લભભાઈએ નીતિનું ઉચ્ચારણ કર્યું તેના શબ્દો રાજવીઓ
માટે ખાતરીદાયક અને લલચાવનાર હતા. જોડાણ માટેના વિષયો જણાવ્યા પછી નિવેદનમાં
જણાવવામાં આવ્યું:

દેશનાં હિત સંડોવાયાં છે તેવા આ ત્રણ વિષયો અંગેના જોડાણથી વધારે અમે દેશી રાજ્યો
પાસેથી કશું માગતા નથી. બાકીનાં તમામ ક્ષેત્રોમાં તેમની સ્વાયત્તતાનું અમે ચુસ્ત
પાલન કરવાના છીએ.

આ દેશ અહીં નિવાસ કરતા લોકોનો ગૌરવવંત વારસો છે.....કેટલાક લોકો દેશી
રાજ્યોની પ્રજા છે અને કેટલાક અંગ્રેજી વિસ્તારમાં રહે છે, તે કેવળ અકસ્માત છે....
આપણને કોઈ આ કે તે વિભાગ તરીકે વિખૂટા પાડી શકે તેમ નથી...તેથી પરદેશીઓ
તરીકે સંધીકરાર કરીએ તેના કરતાં મિત્રો તરીકે સાથે બેસીને જરૂરી કાયદા ઘડીએ તે
વધારે સારું થશે તેવું મારું સૂચન છે.

હું મારા મિત્રો દેશી રાજ્યોના રાજવીઓ અને લોકોને આવા મૈત્રીભાવપૂર્વક બંધારણ-
સભામાં જોડાઈ જવાનું આમંત્રણ આપું છું....કૉંગ્રેસીઓ રાજવીઓના દુશ્મન નથી.૩૬૫

વલ્લભભાઈના આ રેશમી મોજાની અંદરનો હાથ અશક્ત ન હતો. કોરફીલ્ડ જુલાઈમાં
ભારત છોડી ગયા હતા, કારણ કે તેમને અળગા રહેવું હોય ત્યારે વલ્લભભાઈ અને મેનન
તેમને પરેશાન કરતા, અને પોતાની સલાહ લેવાશે તેવી અપેક્ષા રાખતા ત્યારે તેમની ઉપેક્ષા
કરતા હતા.૩૬૬ વલ્લભભાઈએ તમામ રાજાઓને જણાવ્યું કે ઑગસ્ટની ૧૫મી પછી આ
શરતો વધારે આકરી બનશે, અને રાજવીઓના દુશ્મનોને વશમાં રાખવાની પોતાની શક્તિ
મર્યાદિત છે. વળી વલ્લભભાઈએ માઉન્ટબૅટન પર દબાણ વધાર્યું.

વલ્લભભાઈ : તમે તમામ સફરજન ભરેલી ટોપલી આપતા હો તો તમારી દરખાસ્ત
સ્વીકારી લઈશ. માઉન્ટબૅટન : તમે શું કહેવા માગો છો ? વલ્લભભાઈ : ૫૬૫
સફરજનવાળી તમારી ટોપલી હું ખરીદી લઈશ. પણ તેમાં બેત્રણ સફરજન ઓછાં હોય
તો આપણો સોદો રદ સમજવો. માઉન્ટબૅટન : તમને ૫૬૦ સફરજનની ટોપલી આપું તો
ખરીદશો ? વલ્લભભાઈ : વિચાર કરવો પડે.૩૬૭

પણ અનુનય ચાલુ રહ્યો. જુલાઈની ૧૦મી તારીખે પતિયાળા અને ગ્વાલિયર સહિતના
અનેક રાજવીઓને ૧, ઔરંગઝેબ રોડ પર આવવાનું આમંત્રણ અપાયું. પખવાડિયા પછી
સંખ્યાબંધ રાજવીઓ અને તેમના પ્રધાનો વલ્લભભાઈને નિવાસસ્થાને એકઠા મળ્યા, અને
ભારત સાથે જોડાઈ જવાની તૈયારી દર્શાવી. બીજે દિવસે માઉન્ટબૅટને પણ પોતાનો પાઠ
બરાબર ભજવ્યો. "સમ્રાટના પ્રતિનિધિ તરીકે પોતાના દબદબાભર્યા ગણવેશમાં સજ્જ