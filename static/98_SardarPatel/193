૧૯૨૯-૩૪/રાજકેદી ૧૯૩

"વિઠ્ઠલભાઈના ફેંસલાની ટીકા કરી હોય તેવો દેખાવ" કરવા માટે એક વખત વાઇસરૉયે
પણ તેમની માફી માગવી પડી હતી. બીજા વિખ્યાત પ્રસંગે વિઠ્ઠલભાઈએ ભારતના સર
સેનાપતિ સર વિલિયમ બર્ડવુડને ધારાસભામાં બોલતા બંધ કરી દીધા હતા. આવી માનસિક
અથડામણો લાંબા ગાળે વ્યર્થ હતી, છતાં આવું બને ત્યારે લોકો ખુશ થઈ જતા. પણ
આખરે તો વિઠ્ઠલભાઈએ રાજીનામામાં જાહેર કરવું પડ્યું કે "કેવળ કારોબારીના હુકમનો
ચોપડો બનાવવા માટે કામગીરી બજાવનાર" ધારાસભાના પ્રમુખ તરીકે ચાલુ રહેવા પોતે
રાજી નથી.૫૮ વિઠ્ઠલભાઈએ રાજીનામું આપ્યું ત્યારે વલ્લભભાઈ તો જેલમાં હતા. પણ ત્યાર
પછી કૉંગ્રેસ કારોબારીમાં તેમની પણ નિમણૂક કરવામાં આવી.

મહેસૂલ ન આપવાની પ્રતિજ્ઞા લેનાર ખેડા અને બારડોલીના ખેડૂતો માટે વલ્લભભાઈને
ખૂબ ચાહના હતી. તેમણે ખુલ્લી રીતે તેમને ટેકો આપ્યો નહીં, કારણ કે આવું બોલવાથી
તેમણે તાબડતોબ ફરી જેલમાં જવું પડ્યું હોત. પણ વલ્લભભાઈએ આ ખેડૂતોને નાહિંમત
પણ કર્યા નહીં. વરસની શરૂઆતમાં વલ્લભભાઈ જે લડતની તરફેણ કરતા હતા તે રસ્તો
તેમણે અપનાવ્યો હતો. આને કારણે સરકારનો ગુસ્સો ભભૂકી ઊઠવાનો સંભવ હતો. પણ
વલ્લભભાઈ ખેડૂતોનું ખમીર તોડવા માગતા ન હતા. કૉંગ્રેસ અને સરકાર વચ્ચે સમાધાન
કરાવવાના પ્રયાસ કરી રહેલા લિબરલ પક્ષના આગેવાનો સપ્રુ અને જયકરની તેમણે સખત
ઝાટકણી કાઢી. તેમના માટે "મફત દલાલો" એવું વિશેષણ વાપર્યું. "આપણો જુસ્સો
તોડી નાખે" અથવા "લોકોના સ્વમાનનો ભોગ લેવાય"૫૯ તેવા હરકોઈ પ્રયાસ સામે
તેમણે લોકોને સાવધાન કર્યા.

પણ વલ્લભભાઈ બહુ થોડો સમય છૂટા રહ્યા. લોકોનું ખમીર ટકાવી રાખવાના પ્રયાસને
કારણે વલ્લભભાઈ ફરી પકડાયા. જુલાઈની ૩૧મી તારીખે ટિળકની મૃત્યુતિથિ નિમિત્તે
મુંબઈમાં નીકળેલા સરઘસમાં વલ્લભભાઈ, માલવિયા અને કારોબારીના બીજા સભાસદો
પણ જોડાયા. તેમનાં દીકરી પણ સાથે હતાં. બીજી ઘણી સ્ત્રીઓ પણ સરઘસમાં હતી.
મુંબઈના કૉંગ્રેસ સરમુખત્યાર હંસા મહેતા પણ હતાં. બોરીબંદર સ્ટેશન પાસે સરઘસ
રોકવામાં આવ્યું અને વિખેરાઈ જવાનો આદેશ આપાવમાં આવ્યો. પણ સરઘસમાં
જોડાયેલા લોકો ત્યાં જ બેસી રહ્યા. આખી સાંજ લોકો જમીન પર બેઠા રહ્યા અને આગળ
વધવાનો હક્ક માગતા રહ્યા. આ માગણી નકારવામાં આવી. રાત્રે ખૂબ વરસાદ પડ્યો, પણ
લોકો વિખેરાયા નહીં. સવારે વલ્લભભાઈ, માલવિયા, હંસા મહેતા, મણિબહેન તથા અન્ય
આગેવાનોની ધરપકડ થઈ. ઘાતકી લાઠીમાર કરીને સરઘસને વિખેરી નાખવામાં આવ્યું.

અદાલતમાં લાવવામાં આવ્યા ત્યારે વલ્લભભાઈએ કશું જ બોલવાનો ઇનકાર કર્યો, પણ
માલવિયાએ "લાંબું અને વિદ્વત્તાપૂર્ણ" પ્રવચન શરૂ કર્યું. કંટાળી ગયેલા વલ્લભભાઈએ
માલવિયાજીને રોક્યા, "ક્યા ભૈંસોં કે સામને ભાગવત પઢતે હૈં?" ગોરા જજે પૂછ્યું, "શું
કહ્યું ?" વલ્લભભાઈએ ગંભીરતાથી જવાબ આપ્યો, "હું કહેતો હતો કે બોરીબંદરની છત
પરથી સરઘસ જોઈ રહેલા ગૃહમંત્રીએ લાઠીમારનો હુકમ આપ્યો હતો."૬૦

મુંબઈમાં પકડાયા તેનો ફાયદો એ થયો કે વલ્લભભાઈને સાબરમતી જેલમાં નહીં પણ
યરવડા જેલમાં ગાંધીજી હતા ત્યાં મોકલવામાં આવ્યા. વલ્લભભાઈ જેલમાં આવ્યા પછી
પંદર દિવસ બાદ "મફત દલાલો" સપ્રુ અને જયકર સમાધાનની શક્યતા તપાસવા માટે
યરવડા જેલની મુલાકાતે આવ્યા. ઇરવિનની પરવાનગી લઈને ઉત્તર હિંદુસ્તાનના ત્રણ
કેદીઓ જવાહરલાલ, મોતીલાલ અને બિહારના સૈય્યદ મહમ્મદને તેઓ સાથે લેતા આવ્યા

પ.૧૩