૧૯૮ પટેલ

કારોબારીની સલાહ લેતા. વલ્લભભાઈએ જેમને 'ચોવટિયા' કહ્યા હતા તે સપ્રુ, જયકર અને
શાસ્ત્રી પણ હાજર હતા. આ વાટાઘાટો દરમિયાન મોટા ભાગે વલ્લભભાઈ ગેરહાજર હતા,
કારણ કે ગુજરાતના ખેડૂતોએ તેમને પોતાની મદદે બોલાવ્યા હતા.

છેવટે સમાધાન થયું. ગાંધીજીએ સત્યાગ્રહ પાછો ખેંચી લેવાનું કબૂલ કર્યું અને સરકારે
કેદીઓને છોડી મૂકવાનું, વટહુકમો પાછા ખેંચી લેવાનું, વગર વેચાયેલી જપ્તીની જમીન
પાછી સોંપવાનું, દરિયાકાંઠાના લોકોને મીઠું પકાવવાની છૂટ આપવાનું અને શાંત પિકેટિંગ
માટે રજા આપવાનું સ્વીકારી લીધું. રાજીનામાં આપનાર મુખીઓને ફરી નોકરીમાં લેવા
બાબત 'ઉદારતાથી વર્તવાનું' અને મહેસૂલ વસૂલી વખતે ખેડૂતની ગુંજાશનો ખ્યાલ રાખવાનું
પણ કબૂલ કરવામાં આવ્યું. પૂર્ણ સ્વરાજની અથવા મીઠાવેરો નાબૂદ કરવાની કોઈ વાત ન
હતી પણ દસ મહિનાની લડત પછી કૉંગ્રેસ માટે જરૂરી શાંતિ આ સમાધાનથી મળતી હતી.
વળી આ સમાધાનથી કૉંગ્રેસની પ્રતિષ્ઠામાં પણ વધારો થયો. ગાંધીજી જોડે સમાધાનના
ખરડા પર સહી કરીને વાઇસરૉયે કૉંગ્રેસને હિંદી પ્રજાના એકમાત્ર પ્રતિનિધિ તરીકે સ્વીકૃતિ
આપી હતી. મીઠા તથા પિકેટિંગ માટેની જોગવાઈઓ મર્યાદિત હોવા છતાં કેટલાક
વિસ્તારોમાં કૉંગ્રેસીઓ અને તેમના ટેકેદારો છૂટથી મીઠું પકાવી શકે અને દારૂનાં પીઠાં તથા
પરદેશી કાપડની દુકાનો પર પિકેટિંગ કરી શકે તેવી છૂટ મળતી હતી. "અત્યાર સુધી ઘેટાંના
વાડા પર વરુ ત્રાટકે તેમ પોલીસો સત્યાગ્રહીઓ પર તૂટી પડતા હતા. હવે તેમની સામે આ
પ્રવૃત્તિ કરી શકાય તેમ હતું."૭૨ સ્થાનિક અધિકારીઓ જોડે કામ પાડવામાં પાયારૂપ
કૉંગ્રેસીઓ વધારે સક્ષમ બન્યા. અધિકારીઓને આ હકીકત જરા પણ પસંદ પડી નહીં.

આ લાભ તો વલ્લભભાઈ બરાબર પારખી શક્યા, પણ વેચાઈ ગયેલી જપ્તીની જમીન
પાછી મળશે તેવી બાંયધરી મેળવવામાં ગાંધીજી નિષ્ફળ ગયા તે હકીકતે વલ્લભભાઈનું દિલ
તૂટી ગયું. વેચાઈ ગયેલી જમીનો પાછી ન મળવાની હોયતો વાટાઘાટો તૂટી પડશે તેવું
ગાંધીજીએ ઇરવિનને જણાવ્યું હતું. જવાબમાં ઇરવિને કહ્યું કે આવી જમીનો પાછી ન
આપવા માટે મુંબઈ સરકારે આપેલી બાંયધરીથી પોતે બંધાયેલા છે. પણ વલ્લભભાઈએ
પણ ખેડૂતોને વચન આપ્યું હતું કે "આ જમીન દરવાજા ઠોકતી તમારે ત્યાં પાછી આવશે."
ગાંધીજીએ ઇરવિનને જણાવ્યું કે જમીન અંગેની શરત વલ્લભભાઈ નામંજૂર કરે તો પોતે પણ
નામંજૂર કરશે. આ મડાગાંઠનું છેવટે સમાધાન થયું તેમાં સરકાર કરતાં વલ્લભભાઈએ વધારે
ભોગવવું પડ્યું. "સ્થાવર મિલકત ત્રાહિત પક્ષને વેચાઈ હોય તો સરકાર આ સોદાને
આખરી અને બંધનકર્તા ગણશે." તેવી શરત ઇરવિન અને ગાંધીજીએ મંજૂર રાખવી પડી.૭૩
વેચાયેલી જમીનો પાછી મેળવવા માટે બિનસરકારી ધોરણે પ્રયાસ કરવાની છૂટ આપવામાં
આવી હતી. આવા પ્રયાસોમાં મદદગાર થવા માટે પોતે મુંબઈ સરકારને જણાવશે તેવું
ઇરવિને કબૂલ કર્યું.

આ જોગવાઈથી વલ્લભભાઈના મનનું સમાધાન થયું નહીં. છતાં ગાંધીજી પ્રત્યેની
વફાદારીને કારણે તેમણે સંબંધો તોડવાનો વિચાર પણ કર્યો નહીં. "ગોળમેજી પરિષદમાં
ચર્ચાયેલી બંધારણીય યોજના અંગે કૉંગ્રેસ નવેસરથી વિચાર કરશે" તેવી કલમ પણ
સમાધાનમાં હતી. આ કલમથી જવાહરલાલ અત્યંત નારાજ હતા. બિનસત્યાગ્રહી કેદીઓને
છોડી મૂકવાની બાંયધરી આપવાની સરકારની અનિચ્છા કૉંગ્રેસ કારોબારીના ઘણાખરા
સભાસદોને ખૂંચતી હતી. પણ "કૉંગ્રેસનો ઇતિહાસ"ના લેખકે વાજબી રીતે લખ્યું છે કે
"દરેક મુદ્દા પર દરેક જણને સંતોષ થાય તો તેને સમાધાન નહીં પણ કૉંગ્રેસનો વિજય કહેવો