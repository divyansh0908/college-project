૫૨૪ પટેલ

પગલાં ગમ્યાં ન હતાં. પ્રસંગોપાત્ત તેમણે કેટલાંક સૂચનો અને ટીકાઓ કર્યાં છે.★ પણ
કાશ્મીર સમસ્યાનો ઉકેલ તેમણે સૂચવ્યો નથી. હકીકત એ છે કે ૧૯૫૦ના ઑગસ્ટમાં તેમણે
જયપ્રકાશજીને કહ્યું કે "કાશ્મીરનો કોયડો ઉકેલી શકાય તેમ નથી."૧૫૯ વલ્લભભાઈના
અવસાન પછી સરદારે આ સવાલ શી રીતે ઉકેલી આપ્યો હોત તે તેમના અંતેવાસીઓ પણ
કહી શકે તેમ નથી તેવું જયપ્રકાશજીએ કહ્યું છે, તે સાચું કહ્યું છે. જયપ્રકાશ લખે છે:
"સરદારે મનની વાત કદી કહી નથી. કદાચ એવું પણ હોય કે વ્યવહારુ માણસ હોવાથી જે
સવાલ ઉકેલવાનું પોતાને સોંપાયું નથી તે બાબતમાં વિચાર કરવાનું પણ તેમને વ્યર્થ લાગ્યું
હશે."૧૬૦ કાશ્મીરનો હવાલો જવાહરલાલજી સંભાળતા હતા અને તે સવાલ ઉઠાવી લેવા
માટે સરદારે કદી હાથ લંબાવ્યો નહીં.

પ્રતિબંધિત અટકાયતી ધારા માટે સરદાર જવાબદાર હતા. સન ૧૯૫૦ની શરૂઆતમાં જ
આ ધારાની જરૂરિયાત તેમના ધ્યાનમાં આવી ગઈ, કારણ કે દેશભરમાં થઈને તે
અટકાયતમાં લેવાયેલા ૨,૦૦૦ સામ્યવાદીઓને છોડી મૂકવાના આદેશ વિવિધ હાઈકોર્ટોએ
આપ્યા હતા. આ સામ્યવાદીઓ દેશના માટે જોખમરૂપ છે, તેવી માન્યતા ધરાવનાર સરદારે
પાર્લમેન્ટને જણાવ્યું :

સામ્યવાદ જોડે અથવા સામ્યવાદના સિદ્ધાંતમાં શ્રદ્ધા ધરાવનાર સાથે આપણે કશો ઝઘડો
નથી. પણ કાયદા અનુસાર સ્થપાયેલી સરકારને ઉથલાવી પાડવાના ઉદ્દેશ ધરાવનાર
લોકો અને વાહનવહેવારને છિન્નભિન્ન કરી નાખવા માટે તલપી રહેલા લોકો સામે
આપણો વિરોધ છે.... અસંખ્ય લોકોના નાગરિક સ્વાતંત્ર્યની રક્ષા કરવા માટે આ
મુઠ્ઠીભર લોકોના ગુનાહિત સ્વાતંત્ર્ય પર કાપ મૂકવો પડશે.૧૬૧

પોતે આ કાયદાની વિચારણા કરવામાં "બે રાત ઊંઘી શક્યા નથી" તેવો દાવો કરનાર
વલ્લભભાઈએ આ ખરડાની ચર્ચાની પૂર્ણાહુતિ વખતે સામ્યવાદી પક્ષે બહાર પાડેલી બે
પુસ્તિકા નાટ્યપૂર્ણ ઢબે વાંચી સંભળાવી. આ પુસ્તિકાઓમાં સામ્યવાદી પક્ષે બસો બાળી
મૂકવાનો, રેલના પાટા ઉખેડી નાખવાનો, જેલો અને કૉંગ્રેસ કચેરીઓ પર ધાડ પાડવાનો

★ વલ્લભભાઈ અને રાજેન્દ્રપ્રસાદ વચ્ચે દેહરાદૂનમાં થયેલી વાતચીત (૨૯-૬-૪૯)
"કાશ્મીરનો પ્રશ્ન પણ ઉકેલી શકાયો હોત, પણ જવાહરલાલે સૈનિકોને બારામુલ્લાથી ડોમલ જવા
દીધા નહીં. ઊલટું તેમણે સેનાને પુંચ તરફ મોકલી." ૧૫૪

વલ્લભભાઈનો માઉન્ટેબૅટન પર પત્ર, ૧૬-૩-૫૦: "તમે સન ૧૯૪૭ના ડિસેમ્બરમાં સૂચવેલી
નીતિનું શાણપણ પાછળના પ્રસંગોએ સાબિત ક્યું છે. પણ તમે જાણો છો તે કારણસર અમે તે
સ્વીકારી શક્યા નહીં."૧૫૫ માઉન્ટબૅટને કાશ્મીરના ભાગલા પાડવાનું સૂચન કર્યું હતું. વલ્લભભાઈએ
અચ્યુત પટવર્ધનને જણાવ્યું: "હું કાશ્મીરનો સવાલ છ મહિનામાં ઉકેલી આપું. કાશ્મીરમાં શીખોને
વસવાટ માટે મોકલવા જોઈએ."૧૫૬ વલ્લભભાઈએ બક્ષી ગુલામ મહમ્મદને કહ્યું, ૧૧-૭- ૫૦ :
"કાશ્મીરના બોજાથી ભારતની કમર તૂટી રહી છે."૧૫૭ વલ્લભભાઈએ. આર. કે. પાટિલને
જણાવ્યું, ૨૮-૯-૫૦ : "કાશ્મીરમાં આપણે કરોડો રૂપિયા ખર્ચી રહ્યા છીએ. છતાં આ વિસ્તારમાં
લોકમત લેવાય તો આપણે નક્કી ગુમાવી બેસીએ."૧૫૮ આ બધા ઉચ્ચારો આકસ્મિક છે અને
અરસપરસ વિરોધી પણ છે.