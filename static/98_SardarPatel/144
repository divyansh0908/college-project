૧૪૪ પટેલ

આ માણસ અછૂત છે અને તમે જાણો છો કે ગાંધીજીને અછૂતો બહુ વહાલા લાગે છે. તેથી
અમારે સહુએ તેમની ચાકરી કરવી પડી છે." બિચારા નોકરો તો આ વાત સાંભળીને
એવા ગભરાયા કે અમને પીરસવાનું છોડીને ભાગ્યા. વલ્લભભાઈ મજાક શરૂ કરે પછી તે
ચાલુ રાખવાનું કામ બરાબર બજાવે છે. કૃષ્ણદાસ અછૂત નથી તે વાત નોકરોને ગળે
ઉતારવાની અમારી બધી જહેમત પાણીમાં ગઇ.૧૦૪

ગાંધીજીએ પોતાના આશ્રમમાં દૂધાભાઈ નામના અછૂતને રાખ્યા હતા, અને દૂધાભાઈની
દીકરી લક્ષ્મીને પોતાની દીકરી તરીકે ઉછેરતા હતા, તેવી વાતો કચ્છના લોકોએ સાંભળી
હતી. કચ્છ પ્રવાસમાં લક્ષ્મી સાથે આવી ન હતી. પણ વલ્લભભાઈ બહુ ગંભીરતાપૂર્વક સાથે
આવેલી નાની છોકરીને લક્ષ્મી ગણાવતા હતા. આ રીતે "કચ્છમાં અસ્પૃશ્યોની હાલત
ગાંધીજી વધારે સ્પષ્ટ રીતે સમજી શક્યા"૧૦૫ તેવી નરહરિભાઈની વાત સાચી હોય તોપણ
આને કારણે પ્રવાસ કરનાર લોકો અને તેમના યજમાનોની હાલત ઘણી વધારે કફોડી બની
જતી હતી. કોઈ કોઈ વખત તેમના માટે રસોઈ કરવા કોઈ તૈયાર થતું નહીં, અને જે ઘરમાં
તેમનો ઉતારો હોય તે ઘર તેમના ગયા પછી ધોઈ નાખવામાં આવતાં.

પણ સદ્ભાગ્યે કેટલેક ઠેકાણે સારો અનુભવ થતો. ચરોતરમાં છ ગામમાંથી એક
ભાદરણમાં સન ૧૯૨૫ના ફેબ્રુઆરીની સભામાં ગાંધીજીનું ભાષણ સાંભળી રહેલા લોકોમાંથી
થોડા જણે ઊભા થઈને અંત્યજોને સવર્ણોથી અલગ પાડનારી વાડ તોડી નાખી. આ વાડ
કાઢી નાખનાર લોકોના ટેકામાં હાથ ઊંચા કરવાની મહાત્માજીએ સૂચના આપી ત્યારે આખી
સભામાં સહુએ હાથ ઊંચા કર્યા. વિરોધમાં માત્ર એક જ હાથ ઊંચો થયો.૧૦૬

ગાંધીજીએ ભાદરણમાં પાટીદારોમાં ફેલાયેલા દહેજના દૂષણનો પણ ઉલ્લેખ કર્યો અને
આ રિવાજને "ઘૃણાપાત્ર રસમ" ગણાવી.૧૦૭ આ ફેબ્રુઆરીમાં જ બોરસદની સભામાં
વલ્લભભાઈએ વાસ્તવિક હકીકત સંભાળપૂર્વક રજૂ કરી કે "અત્યારે ગુનાખોરીમાં થોડો
ઘટાડો થયો છે." આ ઘટાડો થવાનું કારણ સમજાવતાં તેમણે જણાવ્યું કે "પાટણવાડિયાઓ
અને બારૈયાઓમાં રીઢા ગુનેગારો જોડે કેટલાક પવિત્ર પુરુષોએ મિત્રાચારી બાંધી, અને તેમને
સુધારવામાં સફળતા મેળવી છે."૧૦૮

એક વરસ પછી પંચમહાલ જિલ્લાના રામેસરા ગામે બારૈયાઓની સભામાં
વલ્લભભાઈએ પ્રવચન કર્યું. "હું તમને મારા તરફથી કોઈ નવી વાતનો ઉપદેશ આપવા માટે
આવ્યો નથી. ઉપદેશ આપનારનું જીવન અતિશય સંયમી અને પવિત્ર હોવું જોઈએ. મારું
જીવન આવું નથી. તેથી મહાત્માજીએ તમને જે કહેવા માટે મને મોકલ્યો છે તે વાત હું તમને
કહેવા આવ્યો છું." ભાષણ પૂરું થયા પછી બારૈયા આગેવાનો વલ્લભભાઈ જોડે બેઠા અને
તેમની પાસેથી વિગતવાર સૂચનાઓ મેળવી લીધી. રામેસરામાં લક્ષ્મીદાસ આશર જેવા
સાથીદારે ત્રણ વરસ ગાળ્યાં હતાં. રામેસરામાં વલ્લભભાઈ જોડે ગયેલા મહાદેવભાઈએ
નોંધ્યું છે કે "લક્ષ્મીદાસે વાવેલાં બી.... ઊગી નીકળ્યાં છે."૧૦૯

ગાંધીજી અને વલ્લભભાઈની હાજરીમાં રાજકોટના ઠાકોરે કહેલી વાત બીજી રીતે
ઉત્સાહવર્ધક હતી. સન ૧૯૨૫ના ફેબ્રુઆરીમાં ઠાકોર સાહેબે રાજકોટમાં રાષ્ટ્રીય શાળાનું
ઉદ્ઘાટન કર્યું. ઠાકોર સાહેબે કહ્યું કે "રજપૂતો શા માટે ગાંધીજીના અનુયાયી ન થાય ? હું
જાતે ગાંધીજીનો સાથી થવા માગું છું અને વલ્લભભાઈથી પણ વધી જવાની મારી ઇચ્છા
છે."૧૧૦ સન ૧૯૩૯માં પોતાનો દીકરો વલ્લભભાઈ અને મહાત્માજી જોડે લાંબો સંઘર્ષ