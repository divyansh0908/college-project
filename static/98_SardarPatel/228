૨૨૮ પટેલ

મંદિરના ટ્રસ્ટીઓ અથવા લઘુમતી ભક્તો હરિજનોને આવતા અટકાવે તો ગુનેગાર ગણાય.
વાઇસરૉયે ધારાસભાને માત્ર બીજા ખરડાની ચર્ચા કરવાની છૂટ આપી.

બીજી રસપ્રદ વાત એ હતી કે સરકારે ગાંધીજીને જેલમાંથી તેમની નવી પત્રિકા હરિજનનું
સંપાદનકાર્ય કરવાની છૂટ આપી. ગાંધીજીએ સ્પષ્ટતા કરી હતી કે હરિજનમાં માત્ર સમાજ-
સુધારાની છણાવટ કરવામાં આવશે. સન ૧૯૩૩ના ફેબ્રુઆરીની ૧૧મી તારીખે હરિજનનો
પહેલો અંક પ્રસિદ્ધ થયો. ઉત્તર ભારતમાં કારાવાસ ભોગવતા જવાહરલાલ તથા અન્ય અનેક
આગેવાનો અસ્પૃશ્યતાની સમસ્યાને ગાંધીજીએ આપેલા પ્રાધાન્યથી નારાજ હતા.
આઝાદીની વાત આડે રસ્તે ફંટાઈ જતી હતી. વલ્લભભાઈની શંકા ખોટી ઠરી હતી અને
તેમનો મત જુદો હતો. ઊલટું વિલિંગ્ડનની જેલમાં રહ્યા છતાં, આખા ભારતને પોતાનો
અવાજ સંભળાવી શકાય તેવી ગાંધીજીની ચાણક્યબુદ્ધિ અથવા અંતરનાદ માટે તેમને
આદરભાવ ઊપજ્યો.

પણ મંદિર પ્રવેશ ખરડાને ટેકો આપવા માટે રાજાજી મધ્યસ્થ ધારાસભ્યોને સમજાવે તેવી
ગાંધીજીએ આપેલી પરવાનગી વલ્લભભાઈને પસંદ ન હતી. કારણ કે આ ધારાસભાઓનો
તો કૉંગ્રેસે બહિષ્કાર કર્યો હતો. "રાજાજી મદ્રાસમાં જ રહે તે વધારે સારું થાય" તેવું તેમણે
ગાંધીજીને કહ્યું. છતાં ગાંધીજીએ હરિજનમાં લખ્યું કે ધારાસભા અંગે જે કામ રાજાજી કરી
રહ્યા છે તે 'ખૂબ જરૂરી' છે.૧૩૪ હકીકતમાં તો મહાત્માજી ધારાસભા પ્રવેશની દિશામાં
લેવાયેલા પગલાને ટેકો આપી રહ્યા હતા. ફેબ્રુઆરીમાં રાજાજીએ અખબારોને જણાવ્યું કે
"ધારાસભાઓનો બહિષ્કાર" કરવાની નીતિને કૉંગ્રેસ "જડતાપૂર્વક વળગી રહેવાની
નથી."૧૩૫

આવા નીતિ પલટાથી નારાજ વલ્લભભાઈને મંદિર પ્રવેશ ખરડા સામે થઈ રહેલા
વિરોધથી ચિંતા થતી હતી. માલવિયાજી અને અન્ય કેટલાક સનાતની આગેવાનો આ
ખરડાનો વિરોધ કરી રહ્યા હતા. અસ્પૃશ્યોને મંદિર પ્રવેશમાં ખાસ રસ નથી, તેવું આંબેડકરે
જાહેર કર્યું હતું. ગાંધીજી આ ઝઘડાથી વેગળા રહે તેવી વલ્લભભાઈની ઇચ્છા હતી.

૧૬-૨-૩૩, વલ્લભભાઈ : "આટલા પ્રચંડ વિરોધની સામે તમે તમારો મુદ્દો કેટલો
વખત ટકાવી શકશો ? આઝાદી મળ્યા પછી આવો ખરડો બે મિનિટમાં મંજૂર થશે.
આવો ખરડો પાસ થવાનો જરા પણ સંભવ હોય તો હું વિરોધ ન કરું. પણ આવી આશા
નથી, તેવી મને ખાતરી છે."

બાપુ : "મુશ્કેલીઓનો અત્યારથી શા માટે વિચાર કરીએ ? હું હરિજનોનું કામ છોડી
દઉં તો આંબેડકર સૌથી પહેલાં મારી ટીકા કરે. વળી બીજી બધી બાબતો જોતાં લાખો
હરિજનોને તેમના નસીબના ભરોસે કેવી રીતે છોડી દેવાય ?"

ખરડા અંગે વલ્લભભાઈએ દાખવેલી નિરાશા વાજબી હતા. સનાતની હિંદુઓના ઉગ્ર
વિરોધને કારણે રંગા અય્યરે પોતે રજૂ કરેલો ખરડો અઢાર મહિના બાદ પાછો ખેંચી લીધો.

સન ૧૯૩૩ના મે માસની પહેલી તારીખે સવારે ચાર વાગે વલ્લભભાઈ ઊઠ્યા કે તરત જ
ગાંધીજીએ પોતાનું નિવેદન તેમના હાથમાં મૂક્યું. મળસકે દોઢ વાગે લખાયેલા આ