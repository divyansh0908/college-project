૧૯૧૮-૨૨/સાથીદાર ૭૩

અધ્યક્ષપદે રૌલેટ હતા. શંકાસ્પદ વિદ્રોહીઓ સામે કામ ચલાવ્યા સિવાય તેમની ધરપકડ
કરવી, તેમના ખટલામાં અપીલ કરવાની જોગવાઈ કાઢી નાખવી અને ખિસ્સામાં વિદ્રોહી
પત્રિકા લઈને ફરનાર લોકોને બે વરસની સજા કરવી, તેવી દરખાસ્તો આ સમિતિએ કરી
હતી. આ દરખાસ્તોને આધારે સન ૧૯૧૯ના જાન્યુઆરીની ૧૮મી તારીખે બે ખરડાઓ
પ્રસિદ્ધ કરવામાં આવ્યા અને ફેબ્રુઆરીની છઠ્ઠી અને દસમી તારીખે મધ્યસ્થ ધારાસભામાં
પેશ કરવામાં આવ્યા.

ગાંધીજી આ કાયદાથી "ઊકળી ઊઠ્યા"૮૨ કારણ કે આ કાયદાઓ માત્ર ઘાતક ન હતા.
પણ આ કાયદાઓ તો "જડ ઘાલી બેઠેલા રોગ"નાં ચિહ્નો હતા. "હિંદીઓ પોતાના
તાબેદાર" છે તેવું અંગ્રેજ સરકાર માનતી હતી. સાચી વાત એ હતી કે અંગ્રેજો
"હિંદુસ્તાનના ટ્રસ્ટી અને સેવક" તરીકે જ ભારતમાં રહી શકે.૮૩ સૈન્ય ભરતી અંગેની
પત્રિકામાં ગાંધીજીએ "અંગ્રેજોની સ્વભાવગત ભલમનસાઈ"માં પોતાની શ્રદ્ધા જાહેર કરી
હતી.૮૪ આ શ્રદ્ધાને કાયદાઓએ હચમચાવી મૂકી. આવા કાયદા મંજૂર થાય તો સૈદ્ધાંતિક
રીતે સ્વીકારવા યોગ્ય અને વાજબી દેખાતા મોન્ટફર્ડ સુધારાઓ તદ્દન "નકામા" બની જાય
છે.૮૫ અતિશય ગુસ્સે થયેલા ગાંધીજી શારીરિક રીતે નબળા હતા. છતાં વલ્લભભાઈને
જણાવ્યું કે "આપણે કંઈક જરૂર કરવું પડશે."૮૬

ગાંધીજીએ પાછળથી કહ્યું છે તેમ "હું તો ગુસ્સાથી ધ્રૂજી ઊઠ્યો અને મેં વલ્લભભાઈને
કહ્યું કે તમારી મદદ વગર હું કંઈ કરી શકું તેમ નથી."૮૭ "શું કરવું છે?" તેવા
વલ્લભભાઈના સવાલના જવાબમાં ગાંધીજીએ કહ્યું "સત્યાગ્રહ."

ગાંધીજીની યોજના સાંભળીને તેમાં સહકારનું વચન આપવામાં વલ્લભભાઈ સૌથી પહેલા
હતા. ગાંધીજીએ કહ્યું કે થોડા જણ પણ તૈયાર થાય તો આપણે સવિનય કાયદા ભંગ કરવો
જોઈએ. હું પથારીમાં પડ્યો ન હોત તો એકલો લડવા તૈયાર થાત. અને બીજાઓ પાછળથી
જોડાશે તેવી આશા સેવી હોત.૮૮ સાબરમતી આશ્રમમાં સાંજે બોલાવવામાં આવેલી સભામાં
ગાંધીજી જોડે વલ્લભભાઈ પણ સામેલ હતા. લગભગ વીસ જેટલા લોકોમાં બૉમ્બે
ક્રૉનિકલના તંત્રી હૉર્નિમન, કવયિત્રી સરોજિની નાયડુ, મુંબઈના મિલમાલિક ઉમર
સુભાની, ઇન્દુલાલ યાજ્ઞિક અને શંકરલાલ બૅંકર પણ હાજર હતા. ગાંધીજીએ ઘડી કાઢેલા
પ્રતિજ્ઞા પત્રકમાં ગાંધીજી અને વલ્લભભાઈએ તથા હાજરી આપનાર તમામ લોકોએ સહી કરી.

અમે જાહેર કરીએ છીએ કે આ ખરડાઓ કાયદા બને તો તે પાછા ખેંચાય નહીં ત્યાં સુધી
અમે આ કાયદાઓ પાળવાનો સવિનય ઇનકાર કરીશું. હવે પછી નીમવામાં આવનાર
સમિતિ વાજબી ગણે તે કાયદાઓનો પણ અમે અનાદર કરશું. અમે જાહેર કરીએ છીએ
કે અમે સત્યને વળગી રહીશું અને કોઈ વ્યક્તિ કે માલમિલકતને કશું નુકસાન કરવાથી
વેગળા રહીશું.૮૯

મહાત્માજીએ સહી કરનાર લોકોને ભારતીય દસ્તાવેજ સ્વીકારનાર✶ જાહેર કર્યા અને

✶ યહૂદીઓની માન્યતા અનુસાર ઈશ્વર અને માનવજાત વચ્ચે આદિ-અનાદિ કાળથી જે સમજૂતી
થઈ છે તે દસ્તાવેજ કવિનન્ટ કહેવાય છે. અને આ સ્વીકારનાર, તેના પર સહી કરનાર ઈશ્વરની આજ્ઞા
પાળવા બંધાયેલા છે.