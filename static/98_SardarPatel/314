૩૧૪ પટેલ

સર્વશક્તિમાન છો તે પરપોટો ફૂટી ગયો છે. બર્માના ગવર્નર લંડનમાં બડાઈ મારે છે કે
બર્મામાં સર્વનાશ કર્યા પછી જ અમે બર્મા ખાલી કર્યું છે. તમારે ભારતમાં પણ આવો
સર્વનાશ જ કરવો છે ને ?

જાપાને બર્મામાં સ્થાપેલી સરકાર ઢીંગલા સરકાર છે તેવું તમારાં છાપાંઓ અને રેડિયો
પોકારી પોકારીને કહે છે. અત્યારે દિલ્હીમાં તમારી સરકાર ચાલે છે તે કેવી સરકાર છે ?

નાઝી હુમલાથી ફ્રાંસ પડ્યું ત્યારે ઘમસાણ યુદ્ધના મેદાનમાં ચર્ચિલે ફ્રાંસ અને
ઇંગ્લૅંડની યુતિ માટેની દરખાસ્ત રજૂ કરી. આ પગલું ખરેખર ઓજસ્વી રાજનીતિ છે.

પણ ભારતની વાત આવે ત્યારે ? ના, ના. લડાઈ દરમિયાન બંધારણીય ફેરફાર ?
બિલકુલ વિચાર જ ન થઈ શકે.

સ્ત્રીહઠ, બાળહઠ અને રાજહઠની વાત અમે સાંભળી હતી, પણ બ્રિટને નવી હઠ શોધી
કાઢી છે - પીછેહઠ.

(ભારતીય લોકોને ઉદ્દેશીને) જાપાનની વાતો જરા પણ માનશો નહીં. મંચુરિયામાં,
ચીનમાં અને બીજે પણ જાપાનનાં કૃત્યો જોઈએ તો સ્પષ્ટ દેખાશે કે જાપાનને પણ
ઇંગ્લૅંડની માફક સામ્રાજ્ય જમાવવું છે અને તે બ્રિટનને પણ વટાવી જવા માગે છે.
આપણો ઉદ્દેશ એ છે કે જાપાનીઓ આવે તે પહેલાં હિંદુસ્તાનને આઝાદ કરવું છે અને
જાપાનીઓ આવે તો તેમની જોડે લડવા તૈયાર રહેવું છે.

તેઓ આગેવાનોને પકડી લેશે, બધાને પકડી જશે. ત્યાર પછી પોતાનાથી જે થાય તે
બધું કરી છૂટવાની દરેક હિંદુસ્તાનવાસીની ફરજ છે. પણ અહિંસાની મર્યાદામાં રહીને
કરવાનું છે. કોઈ વાત બાકી છોડવાની નથી. કોઈ હથિયાર વાપર્યા વગર રાખવાનું નથી.
આવો અવસર જિંદગીમાં બીજી વખત આવવાનો નથી.૧૫૬

તાળીઓનો ગડગડાટ મોટેથી થયો અને લાંબો વખત ચાલુ રહ્યો. જવાહરલાલે અને
કૃપાલાણીએ આવીને અભિનંદન આપ્યાં. સવારે ફરી વખત કામ ચાલ્યું. વલ્લભભાઈ
કર્ણાટકના દિવાકર, જમશેદપુરના બારી, ઉત્તર પ્રદેશના જગતનારાયણ લાલને મળ્યા અને
કૉંગ્રેસ કારોબારીની બેઠકમાં પણ તેમણે ભાગ લીધો. બપોરે ગાંધીજીને લઈને વલ્લભભાઈ
મહાસમિતિમાં ગયા. "ભારત છોડો"નો ઠરાવ મંજૂર થયો અને "બની શકે તેટલા વિશાળ
પાયા પર અહિંસક સામુદાયિક આંદોલન શરૂ" કરવાનો અખત્યાર ગાંધીજીને સોંપવામાં
આવ્યો.૧૫૭ આ ઠરાવની વિરુદ્ધમાં માત્ર ૧૩ મત પડ્યા. મહાત્માજીએ દરેક હિંદીને "કરેંગે
યા મરેંગે"નો મંત્ર આપ્યો."આપણું આંદોલન હવે શરૂ થવાનું છે. પણ ચળવળ શરૂ કરતાં
પહેલાં હું વાઇસરૉયને કાગળ લખીશ અને તેમના જવાબની રાહ પણ જોઈશ" તેવું
ગાંધીજીએ કહ્યું.૧૫૮

સાંજે સાડા સાતથી સાડા નવ સુધી ગાંધીજી અને સરદાર બિરલા હાઉસમાં સાથે હતા.
તેમણે ચર્ચાઓ કરી, જમ્યા અને પ્રાર્થના પણ કરી. રાત્રે અગિયાર વાગ્યે વલ્લભભાઈ અને
મણિબહેન ઘેર પાછાં આવ્યાં. ટેલિફોનની ઘંટડી વાગી. પકવાસાએ કહ્યું કે આઝાદને રાતે
પકડી લેવાના છે તેવું પોતે સાંભળ્યું છે.૧૫૯ હકીકતમાં તો સરકારે બધાને પકડી લેવાની તૈયારી
કરી લીધી છે, અને આવું બનશે તેવી સરદારની ધારણા પણ હતી.

ઑગસ્ટની ૯ તારીખે સવારે માણસો આવ્યા. વલ્લભભાઈને અને 'હેમપ્રભા'માં તેમને
ત્યાં ઊતરેલા કૃપાલાણીને લઈને બોરીબંદર સ્ટેશને લઈ ગયા અને બંનેને ગાડીમાં બેસાડ્યા.