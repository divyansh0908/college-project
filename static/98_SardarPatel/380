૩૮૦ પટેલ

નામંજૂર કરી. વલ્લભભાઈ "થોડા ગરમ" થયા, પણ દરેક સંઘર્ષ જીતી શકાતો નથી, તેવું
તેઓ સમજતા હતા.૨૦૦

નોઆખલીના હિંદુ નિરાશ્રિતોની ત્રાસદાયી વીતકકથાઓનો લાભ ઉઠાવીને બિહારના
હુલ્લડખોરોએ બિહારમાં મુસલમાનોની કતલ આદરી. લગભગ ૭,૦૦૦ લોકોની હત્યા
થઈ. બિહારમાં સંઘ સરકારનું શાસન સ્થાપવાની અને લશ્કરી કાયદાનો અમલ કરવાની
લીગની માગણી પણ નકારી કાઢવામાં આવી. સમાન ચિંતા દર્શાવીને વલ્લભભાઈ નેહરુ,
લિયાકત અને નિશ્તાર (લીગના અન્ય પ્રધાન) સાથે વિમાનમાં એકાએક બિહાર ગયા.
આવું ભાગ્યે જ જો વા મળતું હતું. આ પગલાથી આશ્ચર્ય અનુભવતા વૅવેલ પટણાથી પાછા
ફરેલા વલ્લભભાઈ અને લિયાકતને મળ્યા અને "આ બંને વચ્ચે હજી મૈત્રીભાવ ટકી રહ્યો"
છે તેવું તેમણે નોંધ્યું.૨૦૧ જવાહરલાલ બિહાર રહ્યા અને "હત્યાકાંડ અટકશે નહીં તો સખત
નશ્યત કરવામાં આવશે, તેવી ધમકી" તેમણે ઉચ્ચારી.૨૦૨ પણ લિયાકત અને નિશ્તાર સાથે
વલ્લભભાઈ પણ ગયા હતા, તે નોંધપાત્ર છે. બિહારના હત્યાકાંડ પછી તરત જ નવેમ્બરની
૮મી તારીખે ઉત્તર પ્રદેશના પશ્ચિમ વિસ્તારમાં આવેલા ગઢમુક્તેશ્વરમાં હજાર મુસલમાનોની
કતલનો દુખદાયી પ્રસંગ બન્યો.

વલ્લભભાઈ અને નેહરુ બંનેની વિનવણી છતાં આઝાદ પ્રધાનમંડળમાંથી બહાર રહ્યા
હતા. તેમણે વલ્લભભાઈને જણાવ્યું કે "મને કૉંગ્રેસ પ્રમુખ થવાનું ગમશે."૨૦૩
પ્રધાનમંડળમાં પ્રવેશ કર્યા બાદ નેહરુ પ્રમુખ તરીકે ખસી ગયા હતા, પણ તે સ્થાન આઝાદને
નહીં પણ કૃપાલાણીને મળ્યું હતું. એકાદ બે પ્રાંતિક સમિતિઓએ આઝાદના નામની
દરખાસ્ત મૂકી હતી અને સંભાવના ચકાસતી વખતે તેમના મનમાં થોડી આશા પણ બંધાઈ
હતી. પણ સરદારના અંગત સચિવ તરીકે જોડાયેલા વિદ્યા શંકર નામના યુવાન સનંદી નોકરે
જણાવ્યા મુજબ વલ્લભભાઈએ વિવિધ પ્રદેશોમાં દોરીસંચાર કર્યો અને મૌલાનાનો પ્રયાસ
નિષ્ફળ બનાવ્યો.૨૦૪ આઝાદે પોતાનું નામ પાછું ખેંચી લીધું.

આઝાદ અને વલ્લભભાઈ વચ્ચેના સંબંધો તંગ હતા, તે આપણે જોયું છે. આઝાદ પક્ષના
પ્રમુખ બને તો મુશ્કેલી થશે અને દખલગીરી વધશે, તેવું સમજીને વલ્લભભાઈએ નેહરુને
ઉપર ચડાવવામાં કૃપાલાણીએ ભજવેલા ભાગને વિસારે પાડીને તેમને ટેકો આપ્યો અને
સફળ બનાવ્યા. આઝાદની ચાલ નિષ્ફળ ગઈ, પણ કૃપાલાણી પ્રમુખની ખુરસી મેળવીને
સંતોષ પામશે તેવી વલ્લભભાઈની આશા ફળી નહીં. કૃપાલાણીએ કહ્યું કે "આપણા
આગેવાનો અને પ્રતિનિધિઓ સત્તાનો કિલ્લો તોડીને અંદર પ્રવેશ્યા છે"૨૦૫ તેનો પોતાને
ખૂબ આનંદ હતો, પણ આ કારણસર જ કૉંગ્રેસ પ્રમુખની સત્તા ઘટતી ચાલી હતી. હતાશ
થયેલા કૃપાલાણીએ પાછળથી ફરિયાદ કરેલી કે વલ્લભભાઈ અને નેહરુ પાસેથી "અપેક્ષિત
સહકાર" તેમને "ખરેખર સાંપડ્યો નહીં."૨૦૬ અસફઅલી વૉશિંગ્ટનમાં એલચી નિમાયા
પછી સન ૧૯૪૭ના જાન્યુઆરીમાં આઝાદ પ્રધાનમંડળમાં જોડાયા.

વાઇસરૉયની કારોબારી સમિતિમાં ગૃહપ્રધાન સરકારી નિવાસસ્થાન મેળવવાના હકદાર
હતા. ક્લાઇવ રોડ અને ઔરંગઝેબ રોડ એમ બે મકાનોમાંથી એક પસંદ કરવાનું
વલ્લભભાઈને કહેવાયું. આ ત્રણે નામ એકસામટા મુકાયાં તે વાજબી છે. ભારતના શાસક
વર્ગમાં વલ્લભભાઈ ક્લાઇવ અને ઔરંગઝેબની હરોળમાં બેસી શકે તેમ છે. પણ પરદેશી