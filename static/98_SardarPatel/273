૧૯૩૪-૩૯/અધિષ્ઠાતા ૨૭૩

પોતે સહી કર્યાને વીસ-બાવીસ દિવસ થયા પછી ઠાકોરે સમાધાન રદ કર્યું. પરાજય
ભોગવનાર અને ખીજવાયેલા વલ્લભભાઈએ ઠાકોર "નામ માત્રનો રાજા" હોવાનું કહ્યું,
વીરાવાળાના દેખાઈ આવતા દુર્ગુણોનો ઉલ્લેખ કર્યો અને કહ્યું કે "આવા ગંભીર સમાધાનનો
ઉઘાડે છોગે ભંગ કરવામાં આવ્યો હોવાથી રાજકોટના લોકો માટે લડત ફરી ઉપાડવાનો
એકમાત્ર માર્ગ રહે છે."૧૬૦ રાજકોટનું રાજ હવે ત્રણ લોકો - વીરાવાળા, તેનો ભાણેજ
વાલેરાવાળા, અને પોલીસ અધિકારી ફત્તેહ મહમ્મદખાનના હાથમાં હતું. આ લોકોએ
વલ્લભભાઈના આવાહનના જવાબમાં ઉઘાડી સિતમગીરી આદરી. સભાઓ પર પ્રતિબંધ
મુકાયો, છાપાંઓ બહાર રખાયાં. પ્રતિબંધોનો ભંગ કરનાર લોકોને પકડીને ઢોરમાર
મારવામાં આવ્યો અને તેમની મિલકત જપ્ત કરવામાં આવી.

પોતાના સસરા કરમચંદ ગાંધી રાજકોટના દીવાન હતા અને પોતાના વરને ધર્મેન્દ્રસિંહના
બાપ તરફથી માન અને આદર મળ્યાં હતાં, તે વાત તાજી કરીને કસ્તૂરબાએ લડતમાં ભાગ
લેવાનું ઠરાવ્યું. મહાત્માજીએ કસ્તૂરબાને વલ્લભભાઈ પાસે મોકલ્યાં, અને તેમણે પહેલાં તો
કસ્તૂરબાને રાજકોટ જવાની ના પાડી. કસ્તૂરબાએ આગ્રહ સેવ્યો ત્યારે વલ્લભભાઈએ હા
પાડી, પણ મણિબહેન તેમની સાથે જશે તેવું કહ્યું. મૃદુલા સારાભાઈ પણ ગયાં.
ફેબ્રુઆરીની શરૂઆતમાં ત્રણે સ્ત્રીઓની ધરપકડ કરવામાં આવી. તેમણે ઘણી ગંદી જગાએ
રાખવામાં આવ્યાં અને મહાત્માજી બીમાર પડી ગયા છે તેવો લેખિત સંદેશો ઠાકોર તરફથી
મોકલવામાં આવ્યો. રાજકોટથી વર્ધા કરવામાં આવેલા ટેલિફોનથી ખબર પડી કે
મહાત્માજીને કશું નથી. રાજકોટની જેલોમાં અને જેલની બહાર લોકોને ખૂબ મારવામાં
આવે છે તેવા હેવાલ સાંભળીને મહાત્માજી જાતે ફેબ્રુઆરીની આખરમાં રાજકોટ પહોંચ્યા.
ઠાકોર તરફથી આવકારનો પત્ર લઈને ફત્તેહ મહમ્મદખાન જાતે સ્ટેશને સામે આવ્યા.
વીરાવાળા ગાંધીજીને મળવા આવ્યા. જમીન પર લાંબા પડીને પગે લાગ્યા અને સાડા ત્રણ
કલાક વાતો કરી. પણ લોકોની વાત મંજૂર રાખવાની તેની ઇચ્છા ન હતી અને ઠાકોરને તેણે
ગાંધીજીને મળવા દીધો નહીં. ધર્મેન્દ્રસિંહની "માનસિક દુર્બળતા"ની નોંધ લઈને
ગાંધીજીએ ગિબ્સન પર લખેલા પત્રમાં વીરાવાળાને "રાજકોટના સાચા રાજા" તરીકે
વર્ણવ્યો.૧૬૧

રાજકોટમાં જે જોયું તેને કારણે ગાંધીજીએ માર્ચની ૩ તારીખે ઉપવાસ શરૂ કર્યા અને
"ઠાકોરસાહેબે આપેલા વચનના પાલન માટે દબાણ" કરવા માટે લિન્લિથગોને લખ્યું.૧૬૨
ઠાકોરે અથવા વીરાવાળાએ કસ્તૂરબા, મણિબહેન અને મૃદુલાને માર્ચની છઠ્ઠી તારીખે છોડી
દીધાં. પણ વાઇસરૉયે કર્યું તે વધારે મહત્ત્વનું હતું. સમવાયી અદાલતના વડા ન્યાયાધીશ સર
મોરિસ ગ્વાયરને વચનભંગ થયાની ચકાસણી સોંપવામાં આવી અને ગાંધીજીએ ઉપવાસ
છોડ્યા. વલ્લભભાઈએ ગ્વાયર પાસે પોતાનું બયાન રજૂ કર્યું. ધર્મેન્દ્રસિંહની કેફિયત
વીરાવાળાએ આપી અને ડિસેમ્બરની ૨૬મી તારીખે થયેલું સમાધાન "લુચ્ચાઈ, દબાણ
અને છેતરામણી"થી થયાની દલીલ કરવામાં આવી.૧૬૩ ગ્વાયરે એપ્રિલની ૩જી તારીખે
આપેલા ચુકાદામાં વલ્લભભાઈને બધી રીતે સાચા ઠરાવવામાં આવ્યા. ચાર દિવસ પછી
વાઇસરૉયે જાહેર કર્યું કે ઠાકોર પોતાનું વચન પાળે તે માટે જરૂરી તમામ પગલાં ભરવામાં
આવશે.

પહેલા દાવમાં વીરાવાળા જીત્યા હતા, તેમ બીજા દાવમાં વલ્લભભાઈ અને ગાંધીજીની
જીત થઈ. પણ ત્રીજો અને છેલ્લો દાવ વીરાવાળાએ ખૂંચવી લીધો. તેણે રાજકોટમાં

પ.૧૮