૩૩૮ પટેલ

કારોબારીની પરવાનગી વગર આપણાથી પગલું પણ ભરી શકાય નહીં તેવી સ્પષ્ટતા
તમારે કરવી જોઈએ.૨૭૫

ગાંધીજી ચોંકી ઊઠ્યા હતા તેમ અહમદનગરના કેદીઓ પણ "કારોબારી સમિતિની
જાણ વગર અને તેની પરવાનગી લીધા સિવાય પડદા પાછળ સમાધાન થઈ જવાની
સંભાવના"૨૭૬ ખળભળી ઊઠ્યા હતા તેમ પટ્ટાભિએ લખ્યું છે. જાન્યુઆરીના ત્રીજા
અઠવાડિયામાં તબિયતને કારણે છૂટેલા પ્રફુલ્લ ઘોષ સીધા વર્ધા પહોંચ્યા અને ગાંધીજીને
તેમણે વલ્લભભાઈના મનોભાવથી વાકેફ કર્યા.૨૭૭

કારોબારી સમિતિએ સેવેલો ભય નકામો હતો. જાન્યુઆરીના અંતમાં લિયાકતે નિવેદન
બહાર પાડીને આવું કોઈ સમાધાન થયાનો ઇન્કાર કર્યો. "આવા માણસ જોડે સમાધાન કેવી
રીતે કરી શકાય ?" તેવો સવાલ ગાંધીજીએ દેસાઈને પૂછ્યો.૨૭૮ ફેબ્રુઆરીમાં જિન્નાહે
જાહેર કર્યું કે "દેસાઈ જોડે લિયાકતે ચલાવેલી વાટાઘાટો અંગે પોતે કશું જાણતા નથી."૨૭૯
અને છેવટે સન ૧૯૪૬ના માર્ચની ૨૬મી તારીખે લિયાકતે મધ્યસ્થ ધારાસભામાં જાહેર કર્યું કે
"દેસાઈ જોડે પોતે સમજૂતી કરી હોવાના હેવાલો ઉપજાવી કાઢેલા છે." અંગત રીતે
લિયાકતે ભૂલાભાઈને જણાવ્યું કે "રાજકીય કારણોસર પોતે આ સમજૂતી નકારવી પડે તેમ
છે." ભૂલાભાઈ પાસે લિયાકતની સહીવાળો કાગળ હોવા છતાં તેમણે આવા ઇન્કારનો
રદિયો આપવાનું માંડી વાળ્યું.૨૮૦

જિન્નાહ "દેખીતી રીતે ખોટું બોલે છે" તેવું વૅવેલને લાગ્યું.૨૮૧ દેસાઈ-લિયાકત
સમજૂતીમાં લીગને વધારે મોટી સંસ્થા જોડે સમાન દરજ્જો મળ્યો હોવા છતાં, જિન્નાહે
સમાધાન નકારી કાઢ્યું કારણ કે કૉંગ્રેસની યાદીમાં મુસલમાનનો સમાવેશ થઈ શકે નહીં,
તેવો પ્રતિબંધ ન હતો. આ સમજૂતીના કાગળનો ડૂચો વાળીને ફેંકી દીધો છતાં તેમાંની
સમાન દરજ્જાની કલમ ભવિષ્યની વાટાઘાટોમાં જિન્નાહે મંજૂર થયેલી ગણી લીધી.★

છેક એપ્રિલ મહિનામાં કારોબારીને ખબર પડી કે જન્મતાંની સાથે મરી ગયેલા આ
કરારમાં કૉંગ્રેસ અને લીગની સમાન ભાગીદારી સ્વીકારી લેવામાં આવી હતી.૨૮૨ પાછળથી
વલ્લભભાઈએ વારંવાર કહેલાં વાક્યો પરથી આપણે માની લઇ શકીએ કે વલ્લભભાઈ આ
સમાન દરજ્જાથી સળગી ઊઠ્યા હતા. ભૂલાભાઈના દેખાઈ આવતા ભોળપણથી પણ તેમને
નફરત ઊપજી હતી. વકીલ તરીકે તેજસ્વી હોવા છતાં વિષ્ટિકાર તરીકે ભૂલાભાઈ બાહોશ ન
હતા, અને સ્પષ્ટ દેખીતી નિશાનીઓ તેમ જ ચેતવણીઓની તેમણે અવગણના કરી હતી.
જિન્નાહે નકારી કાઢ્યા પછી ઘણે દિવસે માર્ચની ૧૦મી તારીખે વૅવેલે પોતાની ડાયરીમાં
લખ્યું છેઃ "મને કહેવામાં આવ્યું છે કે દેસાઈ પોતાના મિત્રોને ખાતાંઓ ફાળવવાની વાતો
કરી રહ્યા છે."૨૮૩ ભૂલાભાઈ આવી રીતે વર્તી રહ્યા છે તેની જાણકારી ન હોવા છતાં,
વલ્લભભાઈ અને કારોબારીના સભાસદોને એવું લાગ્યું કે પોતાને છોડાવવા કરતાં સરકાર
રચવામાં ભૂલાભાઈ વધારે રસ ધરાવે છે.૨૮૪ આ છાપને પરિણામે અને તેમના પોતાના
અણઘડપણાને કારણે ભૂલાભાઈએ આકરી કિંમત ચૂકવવી પડી તે આપણે જોઈશું.

★ અકસ્માતથી અગર જાણીબૂજીને પણ વૅવેલની કાઉન્સિલમાં તે વખતે હિંદુઓ અને
મુસલમાનોની સંખ્યા સરખેસરખી હતી.