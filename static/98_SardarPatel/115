૧૯૨૨-૨૯/સરદાર ૧૧૫

આજીવિકાનું સાધન ન હોય તેવા ગુનાખોર, રખડુ લોકોને પકડી લેવાની સત્તા પોલીસને
આપવામાં આવી છે.

૧૦૯મી કલમ અનુસાર પકડવામાં આવેલા લોકોમાં વકીલો, યુનિવર્સિટીના સર્વોચ્ચ
પદવીધરો, પ્રાધ્યાપકો, જમીનદારો અને વેપારીઓનો સમાવેશ થતો હતો. મહાત્માજીના
શિષ્ય અને ભૂદાન ચળવળના ભાવી પ્રણેતા વિનોબા ભાવે, સન ૧૯૧૫થી ગાંધીજીના
અનુયાયી બનેલા અને ખેડા જિલ્લાના બારૈયાઓ તેમ જ પાટણવાડિયાઓના માર્ગદર્શક અને
સમાજસુધારક તરીકે માનભેર સ્થાપેલા મહેમદાવાદ તાલુકાનાં રવિશંકર મહારાજ જેવી
વ્યક્તિઓની પણ આ કલમ અનુસાર અટકાયત કરવામાં આવી. આકોલામાં પૂરવામાં
આવેલા વિનોબાને માથું ફાડી નાખે તેવા તડકામાં કલાકો સુધી પથ્થર ફોડવાનું કામ
આપવામાં આવ્યું. નાગપુરમાં રવિશંકર મહારાજે ચક્કી પર રોજના પચીસ કિલોગ્રામ
અનાજ દળવું પડતું. રોજના કામનું ઠરાવેલું પ્રમાણ પૂરું ન કરે તેવા કેદીને બેડીદંડાની અથવા
એકાંતવાસની સજા થતી. કેદીઓને ખાવા માટે આપવામાં આવતી દાળમાં કઠોળ કરતાં
વધારે ધૂળ મળતી અને રોટલીમાં કાંકરાઓ મળતા. બારણા વગરના સંડાસમાં વૉર્ડર
ધાકધમકી આપીને કેદીઓને ઉતાવળ કરાવતા. આ ત્રાસને કારણે નાગપુર ઝંડા સત્યાગ્રહમાં
પકડાયેલા ૧૭૫૦ સત્યાગ્રહીઓમાંથી ૨૦૦ માફી માગીને છૂટ્યા તેમાં નવાઈ નથી. આમાંથી
મોટા ભાગના લોકો જેલનો ત્રાસ ભોગવવા ટેવાયેલા ન હતા.

એક વ્યક્તિ અને તેના વિકૃત માનસને કારણે સરકાર આટલું ઘાતકીપણું આચરી રહી
હતી. નાગપુરના કમિશનર ચાર્લ્સ ક્લાર્ક સિવિલ લાઇન્સમાં રહેતા હતા અને કાયદો
તોડનારને બરાબર પાઠ ભણાવવામાં માનતા હતા.૧૮ તિરસ્કાર અથવા ભય અથવા બંનેની
સંમિશ્ર લાગણી ધરાવનાર ક્લાર્ક સાહેબે નક્કી કર્યું હતું કે પોતાના રહેઠાણ પાસેથી રાષ્ટ્રીય
ઝંડો લઈ જવાશે નહીં. ઝંડો લઈને ફરનાર લોકો બંગલા નજીક ફરકશે તો પોતે તેમને
ગોળીથી ઠાર મારશે, તેવી ધમકી પણ તેમણે આપી હતી. કમિશનર હોવા ઉપરાંત ક્લાર્ક
સનંદી અમલદાર મંડળના મંત્રી હતા, અને ટાઇમ્સ ઑફ ઇન્ડિયા તથા સ્ટેટ્સમૅન જેવાં
અંગ્રેજી માલિકીનાં પ્રભાવશાળી અખબારોના ખબરપત્રી પણ હતા. ટૂંકમાં તેમના ઉપરી-
અમલદારો પણ તેમનાથી ગભરાતા હતા. તેમણે ટાઇમ્સ ઑફ ઇન્ડિયામાં હેવાલ લખ્યો કે
"આ સત્યાગ્રહ સિવિલ લાઇન્સમાં રહેતા યુરાપિયનોને ત્રાસ આપવા માટે યોજવામાં
આવ્યો છે." આ આક્ષેપ નરાતાળ ખોટો હતો. એપ્રિલની ૧૩મી તારીખે ઝંડાધારી
સરઘસને અટકાવીને, તેમના પર હુમલો કરવામાં આવ્યો, ત્યારે સ્વંયસેવકો સિવિલ
લાઇન્સમાં થઈને સદર બજાર જઈ રહ્યા હતા, અને ત્યાં સભા થવાની હતી. ત્યાર પછી તો
કોઈ પણ રસ્તા પર ઝંડો લઈ જવાનો પોતાનો અધિકાર સ્થાપિત કરવા માટે સત્યાગ્રહીઓ
લડતા હતા. આસપાસ રહેનાર યુરોપિયનોની નાલેશી કરવાનો તેમનો ઇરાદો ન હતો.

જમનાલાલ બજાજની ધરપકડ જૂનની આખરમાં થઈ. નાગપુરમાં કૉંગ્રેસ મહાસમિતિની
બેઠક મળી રહી હતી તે દિવસે જે તેમના પર ખટલો ચાલ્યો અને સમાપ્ત થયો, પણ
મૅજિસ્ટ્રેટે પોતાનો ફેંસલો મુલતવી રાખ્યો. મહાસમિતિ એકી અવાજે ઝંડા સત્યાગ્રહને ટેકો
આપે તો બજાજને હળવી સજા થાય તેવી ધારણાને કારણે "નાફેરવાદીઓ"એ ઝંડા
સત્યાગ્રહને "હર પ્રકારની મદદ" આપવાની દરખાસ્ત રજૂ કરી, પણ સ્વરાજ પક્ષવાળાઓ
તેની વિરુદ્ધ પડ્યા. બીજે દિવસે બજાજને અઢાર મહિનાની સખત મજૂરીની સજા અને ત્રણ