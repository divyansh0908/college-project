૩૮૬ પટેલ

છો. આ બધું સાચું હોય તો ભારે નુકસાનકારી થશે.

તેઓ કહે છે કે તમે હોદ્દાને ચીટકી રહેવાની વાત કરો છો. આ સાચું હોય તો ચિંતા
ઊપજાવે છે. મેં જે સાંભળ્યું તે તમને જણાવી રહ્યો છું. આપણે સત્યનો સીધો-સાંકડો
માર્ગ ચાતરશું તો આપણે ખતમ થઈ જવાના છીએ.

કારોબારી સમિતિનું કામ ચાલવું જોઈએ, તેટલા સુમેળથી ચાલતું નથી. ભ્રષ્ટાચારને
જડમૂળથી ઉખેડી નાખજો. આ કેવી રીતે કરવું તે તમે જાણો છો.

તમારે આવવાની જરૂર ન હોય. તમે દોડાદોડ કરી શકો તેવી તમારી તબિયત નથી.૨૨૨

વલ્લભભાઈનો જવાબ થોડા દિવસ પછી અપાયો.

વલ્લભભાઈનો ગાંધીજીને પત્ર, ૭-૧-૪૭ : હું હોદ્દા પર ચીટકી રહેવા માગું છું તે નરી
બનાવટ છે. જવાહરલાલ અવારનવાર રાજીનામાની પોકળ વાતો કર્યા કરે છે. મેં તેની
સામે વાંધો ઉઠાવ્યો છે.... આવી ખોટી ધમકીઓ વારંવાર અપાય છે તેથી વાઇસરૉય
પાસે આપણી છાપ ખરાબ થાય છે.

હું લોકોને રાજી કરવા માટે ભાષણો કરું છું તે સમાચાર મારે માટે નવા છે. ઊલટું કડવું
સત્ય કહેવું તે મારી આદત છે. નૌકાદળના સૈનિકોના બળવા વખતે મારા સખત વિરોધને
કારણે મેં ઘણા લોકોને નારાજ કરેલા છે.

હિંસાનો સામનો હિંસાથી થશે, તે વાક્ય લાંબા પૅરામાંથી લેવાયું છે અને તેનો સંદર્ભ
તોડીને ટાંકવામાં આવ્યું છે.

આ ફરિયાદ મૃદુલાએ કરી હોવી જોઈએ, કારણ કે મને ઉતારી પાડવાનો ધંધો તેણે
શરૂ કર્યો છે. હું તેની પ્રવૃત્તિથી થાકી ગયો છું.... જવાહરલાલથી કોઈનો મત જુદો પડે
તે મૃદુલા સાંખી શકતી નથી.

કારોબારી સમિતિમાં મતભેદ થાય તે નવું નથી.... મારા કોઈ સાથીએ ફરિયાદ કરી
હોય તો મને જણાવજો. મને તો કોઈએ કશું કહ્યું નથી.૨૨૩

બ્રિટનની સરકારે ફેંસલો આપ્યા બાદ ત્રણ દિવસ પછી ડિસેમ્બર ૯મી તારીખે બંધારણ-
સભાની પહેલી બેઠક મળી. તેમાં લગભગ અડધી બેઠકો ખાલી હતી. લીગ તેમાં જોડાઈ
નહીં અને સ્વતંત્ર થઈ જવાનો વિકલ્પ વાપરવા માટે આતુર દેશી રાજ્યોએ પોતાને ફાળે
આવેલી ૯૩ બેઠકો ભરી ન હતી. લંડનની જાહેરાતથી અળગાપણાને ઉત્તેજન મળ્યું હતું.
"બંધારણસભાના નિર્ણયો અનિચ્છા ધરાવતા વિસ્તારો પર લાદવામાં નહીં આવે" તેવું
વચન અપાયું હતું. આ એક વાક્યથી બ્રિટનની સરકારે ગર્ભિત રીતે પાકિસ્તાન અને દેશી
રાજ્યોની આઝાદી કબૂલ રાખી હતી, અને છતાં આ ફેંસલો નામંજૂર રાખે તો કૉંગ્રેસે
બંધારણસભામાંથી અને સરકારમાંથી નીકળી જવું પડે. નોઆખલીથી ગાંધીજીએ ઍવૉર્ડ
ફગાવી દેવાની સલાહ આપી, તે વલ્લભભાઈ અને જવાહરલાલે સ્વીકારી નહીં.૨૨૪

બ્રિટનની સરકારે ફરજિયાત જૂથરચના સ્વીકારી લેવાની વાત કરી હતી તે સંદર્ભમાં કૉંગ્રેસે
જાહેર કર્યું કે પોતે આ ફેંસલો સ્વીકારે છે. પણ અનુમતિ વગર મુસ્લિમ જૂથમાં મુકાયા હોય
તેવા આસામ, વાયવ્ય સરહદ, પૂર્વ પંજાબ અને પશ્ચિમ બંગાળ અને શીખ ધારાસભ્યો