૧૯૨૯-૩૪/રાજકેદી ૨૩૫

સારાભાઈ અને તેમના જેવા વિઠ્ઠલભાઈના ચાહકો અને જાણીતા માણસો હાજર હોવા
છતાં, તેમાંથી કોઈ કેમ નથી ?

ગોરધનભાઈ વિઠ્ઠલભાઈના ચુસ્ત પ્રશંસક અને અગ્રણી વકીલ હતા. તેમણે લખ્યું છેઃ

આ અને આવા સવાલો સામાન્ય રીતે મારા મનમાં ઊઠવા જોઈએ. પણ આવો વિચાર
કરવાની મારી મન:સ્થિતિ ન હતી. ત્યાર બાદ આ મુદ્દાઓનો ખુલાસો કરવા માટે મેં
સુભાષને સંખ્યાબંધ કાગળો લખ્યા. પણ તેમણે એક પણ જવાબ આપ્યો નહીં, તેથી
મને નિરાશા થઈ.૧૬૨

વિઠ્ઠલભાઈ ગુજરી ગયા તે દિવસે જ વસિયતનામા પર સહી થઈ હોવાથી આ સહી સાચી
હોવા અંગે પણ વલ્લભભાઈને શંકા હતી.૧૬૩ વિલમાં ગમે તે લખાયું હોય પણ આ નાણાં
પોતાની ઇચ્છા મુજબ વાપરવાની સુભાષની ઇચ્છા છે તેવો હેવાલ ગોરધનભાઈએ આપ્યો.
સુભાષ જોડેની વાતચીત પર આધારિત આ હેવાલને કારણે વિઠ્ઠલભાઈની મિલકત સુભાષને
મળે તે સામે વલ્લભભાઈને નફરત પેદા થઈ.

વલ્લભભાઈ ૧૯૩૪ના જુલાઈમાં છૂટ્યા. છ મહિના પછી સુભાષના વકીલે આ નાણાં
સુભાષને મોકલી આપવા માટે ગોરધનભાઈને જણાવ્યું. ગોરધનભાઈએ જવાબ વાળ્યો કે
વસિયતનામાના અર્થઘટન અંગે સમજૂતી થાય અગર ફેંસલો આવે ત્યાં સુધી પોતે આ નાણાં
ચૂકવી શકશે નહીં. ઝઘડો ચાલુ રહ્યો. પણ લાંબા વખત સુધી અદાલતમાં આવ્યો નહીં.
પાછળથી ગોરધનભાઈએ કહ્યું કે પોતે "સહુનો ઊભરો શમી જાય"૧૬૪ તેની રાહ જોતા
હતા. સન ૧૯૩૮માં સુભાષ કૉંગ્રેસ પ્રમુખ બન્યા ત્યારે સરદારે દરખાસ્ત મૂકી કે તમારી
રકમ કૉંગ્રેસની ખાસ સમિતિને સોંપવી. આ બાબતમાં પોતાની સહમતી સુભાષે દર્શાવી.
પણ સમિતિના સભાસદો અંગે આ બંને એકમત થઈ શક્યા નહીં.

દરમિયાનમાં વિઠ્ઠલભાઈના કાયદેસરના વારસ હોવાનો દાવો કરી શકે તેવાં તમામ
સગાંઓ પાસેથી વલ્લભભાઈએ કબૂલાત કરાવી કે પોતે આ મિલકતમાંથી "એક પાઈ"
પણ લેશે નહીં. સન ૧૯૩૯ના જાન્યુઆરીમાં ગોરધનભાઈએ મુંબઈ હાઈકોર્ટમાં દાવો દાખલ
કર્યો. સન ૧૯૩૯ની શરૂઆતમાં સુભાષ-વલ્લભભાઈ અને સુભાષ-ગાંધી વચ્ચે ઉગ્ર સંઘર્ષ
ચાલી રહ્યો હતો. વિઠ્ઠલભાઈના વસિયતનામા અંગેના અદાલતી ઝઘડાનું આ સંઘર્ષમાં
ઉમેરણ થયું. બંને પક્ષે ખ્યાતનામ વકીલો ઊભા રાખવામાં આવ્યા. ગોરધનભાઈ અને
વિઠ્ઠલભાઈના વારસદારો તરફથી ભૂલાભાઈ દેસાઈ, ચીમનલાલ સેતલવડ અને મોતીલાલ
સેતલવડ ઊભા હતા. સુભાષના વતી ચિત્તરંજનદાસના ભાઈ પી. આર. દાસ અને માણેકશા
લડતા હતા. ખટલો ચાલતો હતો ત્યારે ન્યાયમૂર્તિ વાડિયાની "અદાલત ખીચોખીચ
ભરાયેલી રહેતી" અને "લોકોના મનમાં પણ આ ખટલાને કારણે ખૂબ ઉત્તેજના હતી".

ન્યા. વાડિયાએ ફેંસલો આપ્યો કે વસિયતનામામાં જે હેતુ માટે વિઠ્ઠલભાઈની મિલકત
વાપરવાનું લખ્યું છે, તે તદ્દન અસ્પષ્ટ હોવાને કારણે રદબાતલ ઠરે છે. આ ઉલ્લેખ કાઢી
નાખીને વાડિયાએ હુકમ આપ્યો કે વિઠ્ઠલભાઈની મિલકત તેમના કાયદેસરના વારસદારોને
મળવી જોઈએ. બે દિવસ પછી વલ્લભભાઈએ જાહેર કર્યું કે આ બધી રકમ "વિઠ્ઠલભાઈ
મેમોરિયલ ટ્રસ્ટ"ને સોંપી દેવામાં આવશે. સુભાષે આ ચુકાદા સામે અપીલ કરી અને