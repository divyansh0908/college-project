૯૪ પટેલ

સરકાર અમારી ધરપકડ કરે નહીં ત્યાં સુધી અમે ખુલ્લી રીતે અને વ્યવસ્થિત રીતે
અસંતોષ ફેલાવતા રહીશું.૧૪૫

ઑક્ટોબરની પાંચમી તારીખે મહાત્માજી તથા દાસ, મોતીલાલ અને જવાહરલાલ
નેહરુ, લજપતરાય, રાજગોપાલાચારી, સરોજિની નાયડુ જેવા સંખ્યાબંધ આગેવાનોએ
બહાર પાડેલા જાહેરનામા પર વલ્લભભાઈએ પણ સહી કરી હતી. આ નિવેદનમાં જાહેરાત
કરવામાં આવી કે "સરકાર જોડે તમામ સંબંધો છોડી દેવા તે તમામ હિંદી નાગરિક અને
સિપાહીની ફરજ છે."૧૪૬

મહાત્માજી અને તેમના સાથીદારોએ બીજા બે નિર્ણયો કર્યા. નવેમ્બરમાં યોજાયેલી
પાટવી કુંવરની ભારતયાત્રાનો બહિષ્કાર કરવો અને નિશ્ચિત વિસ્તારમાં અસહકારની ચરમ
સીમા જેવી સામૂહિક સવિનય કાયદાભંગની ચળવળ શરૂ કરવી. કરવેરા ભરવાનો ઇન્કાર
કરવો. સન ૧૯૧૮માં આર્થિક કારણોસર નાકરની લડત થઈ હતી. આ વખતે નાકરનું
આંદોલન સ્વરાજ માટે થવાનું હતું.

આવી લડત ક્યાં ચલાવવી? વલ્લભભાઈ અને વિઠ્ઠલભાઈ જોડે ચર્ચા કર્યા પછી
મહાત્માજીએ ઠરાવ્યું કે પહેલી લડત શરૂ કરવાનું માન સુરત જિલ્લાના બારડોલી તાલુકાને
એકલાને આપવું અથવા ખેડા જિલ્લાના આણંદ તાલુકા અને બારડોલી તાલુકાને સંયુક્ત રીતે
આપવું. આણંદ તાલુકો વલ્લભભાઈનો વિસ્તાર હતો. પણ બારડોલીમાં ઘણી રાષ્ટ્રીય
શાળાઓ હતી અને શિસ્તબદ્ધ સત્યાગ્રહીઓ લડત આદરવા આતુર હતા. આમાંથી કેટલાકે
તો મહાત્માજીના દક્ષિણ આફ્રિકા સત્યાગ્રહમાં પણ ભાગ લીધો હતો. બારડોલીના પાટીદાર
સક્રિય કાર્યકર કુંવરજી મહેતા મહાત્માજીને બારડોલીની આગેવાની લેવાનો અને તેનો
ઉપયોગ કરવાનો આગ્રહ સન ૧૯૧૫થી કરી રહ્યા હતા. સન ૧૯૨૦માં નાગપુર અધિવેશન
વખતે તેમણે પોતાની ડાયરીમાં નોંધી રાખ્યું હતું કે બારડોલી અને પોતે સ્વાતંત્ર્ય માટે
સર્વસ્વ ફના કરી દેશે.૧૪૭ કુંવરજીના ભાઈ કલ્યાણજીની દલીલ એવી હતી કે અંગ્રેજોને સૌથી
પહેલો આવકાર સુરત જિલ્લામાં મળ્યો હોવાથી તેમને વિદાય કરવાની શરૂઆત પણ સુરત
જિલ્લાએ કરવી જોઈએ.

આણંદ તાલુકાનો દાવો માજી ન્યાયાધીશ અને ખેડા જિલ્લા કૉંગ્રેસ સમિતિના પ્રમુખ
માનનીય અબ્બાસ તૈયબજીએ આટલા જ આગ્રહપૂર્વક રજૂ કર્યો. "તમારે જેટલી શરત
મૂકવી હોય તે બધી પૂરી કરવા અમે તૈયાર છીએ. તમારી શરત અમને કહો. લોકોને
રેંટિયાનો સંદેશ સંભળાવવા માટે ઘેર ઘેર જવાનાં મેં ઘરડે ઘડપણ મારી જાત ઘસી નાખી છે.
સત્યાગ્રહનો ધ્વજ ખેડામાં સૌથી પહેલો ફરક્યો હતો અને આ સત્યાગ્રહમાં આણંદના
લોકોને તાલીમ મળી ગઈ છે."૧૪૮ વલ્લભભાઈ-વિઠ્ઠલભાઈએ બંને વિસ્તારોની ચકાસણી
કરી લીધા પછી ગાંધીજીને સલાહ આપી કે બંને વિસ્તારો આમ તો તૈયાર છે, પણ
બારડોલીમાં એકતા વધારે છે અને અહિંસાનું પાલન થવાની સંભાવના પણ વધારે છે.
ખેડાના પાટીદારો બહાદુર હોવા છતાં થોડા આછકલા છે અને પરસ્પર ઈર્ષ્યાથી વિભક્ત છે
તેવું વલ્લભભાઈને લાગતું હતું.૧૪૯ નવેમ્બરની શરૂઆતમાં અલીભાઈઓને બે વરસની સખત
મજૂરીની સજા થઈ ત્યારે ગાંધીજીએ યંગ ઇન્ડિયામાં લખ્યું:

બારડોલીમાં સ્વરાજનો ધ્વજ વિજયી બનીને ફરકશે ત્યારે બારડોલીની બાજુના તાલુકાના