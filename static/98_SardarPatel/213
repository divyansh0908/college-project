૧૯૨૯-૩૪/રાજકેદી ૨૧૩

તેના પરથી સરકારે તમારા પર મૂકેલો ભરોસો દેખાઈ આવે છે."૧૨૬ તેની આ ઉક્તિમાં તેની
મોટાઈ દેખાઈ આવે છે પણ ગાંધીજી વલ્લભભાઈ અને મહાદેવભાઈ સાથે હતા, તે હકીકતનું
મહત્ત્વ દર્શાવવામાં ગોરો કમિશનર સાચો હતો. મહાદેવભાઈના આવવાથી રાજકીય
પ્રવાહોમાં કોઈ તફાવત પડ્યો નહીં પણ ભવિષ્યકાળ માટેની દસ્તાવેજી નોંધ તૈયાર થવા
લાગી.

આ ચરિત્રકારના બે નાયકો હતા. તેમની યરવડા ડાયરીમાં બંનેને સરખું મહત્ત્વ
આપવામાં આવ્યું નથી. મહાદેવભાઈ એકના સ્વૈચ્છિક દાસ હતા અને બીજાના નિષ્ઠાવાન
પ્રશંસક હતા. મહાત્માજીના જીવનની ઝાંખી ઝીલવા આતુર મહાદેવભાઈ જાણતા હતા કે
જેલમાં જે સગવડ મળતી હતી તેવી સગવડ બહાર મળવાનો સંભવ ન હતો. તેથી
મહાદેવભાઈ વારંવાર ગાંધીજીને ઊલટતપાસ સવાલો પૂછતા અને તેમનો તાગ લેવાની
મથામણ કરતા. તેને પરિણામે આ ડાયરી ગાંધીજીના વિચારોનાં સ્પષ્ટીકરણ અને
વિસ્તૃતીકરણ તથા ગાંધીજીના જીવનપ્રસંગોથી ઊભરાય છે. વલ્લભભાઈના ભૂતકાળ અથવા
તેમના માનસનું આવું અને આટલું વિશ્લેષણ અહીં જોવા મળતું નથી. છતાં આ ડાયરીમાં
વલ્લભભાઈનું જીવંત સ્વરૂપ જોવા મળે છે, તેટલું બીજે કશે મળતું નથી અને તેથી આપણે
આ ડાયરીમાંથી ઘણાં અવતરણો આપીશું.

આ વખતે જેલમાં છાપાંઓ મળતાં હતાં. વલ્લભભાઈ આ છાપાંઓ ઉત્સાહથી અને
ધ્યાનપૂર્વક પૂરેપૂરાં વાંચી કાઢતા. ઘણી વાર મહાદેવભાઈ કાંતતા હોય ત્યારે વલ્લભભાઈ
છાપાંઓ વાંચતા. મહાદેવભાઈ સમાચારનો ટૂંકસાર માગે તો વલ્લભભાઈ કહેતા, "ખેડાના
કલેક્ટરની મુસ્લિમ પરિષદમાં હાજરી", "સૅમ્યુઆર હોર ટેનિસ રમે છે."

(૨૩-૪-૩૨) વળી કોઈ વખત વલ્લભભાઈ ગાંધીજી અને મહાદેવભાઈના લાભાર્થે
કેટલાક સમાચારો વિગતવાર મોટેથી વાંચી સંભળાવતા.

મહાદેવભાઈની ડાયરી, ૨૪-૩-૩૨ : આરોગ્યસ્વામીનું નામ કેટલાંક છાપાંમાં
આરોકિયા લખાયું હતું, તે વલ્લભભાઈએ જેમનું તેમ વાંચ્યું. મારાથી હસી પડાયું.
વલ્લભભાઈ ગુસ્સે થયા, "તમારે જેટલે મોટેથી હસવું હોય તે હસો પણ છાપાવાળાએ
લખ્યું તે મેં વાંચ્યું."

કોઈ સમાચારના અર્થ અથવા વ્યક્તિના હેતુઓ અંગે ત્રણે જણ વચ્ચે ચર્ચાઓ થતી.
સરોજિની નાયડુ પકડાયાં ન હતાં. તેમણે કોઈ બાબતમાં સલાહ માગી. મહાદેવભાઈએ
નામ આપ્યું નથી, પણ કોઈ મુલાકાતી મારફતે સરોજિનીએ સંદેશો મોકલ્યો કે પોતાને
સિમલા બોલાવ્યાં છે. કદાચ અવિધિસરની વાટાઘાટો કરવાની હોય. પોતે જવું કે નહીં તે
બાબતમાં સરોજિનીએ માર્ગદર્શન માગ્યું હતું. ગાંધીજીએ પોતાનો મત દર્શાવ્યો નહીં. પણ
દર પખવાડિયે મુલાકાત માટે આવનાર ડાહ્યાભાઈ મારફતે વલ્લભભાઈએ કહેવડાવ્યું,
"તેમને કહેજો કે ન જાય" (૧૯-૩-૩૨). એપ્રિલમાં ત્રિપુટીને સમાચાર મળ્યા કે
માલવિયાજી દિલ્હીમાં કૉંગ્રેસ અધિવેશન બોલાવવા ધારે છે. આ મનાઈ હુકમનો ખુલ્લો
ભંગ હશે કે સરકાર સાથે સમાધાન કરવાનો અને લડત સંકેલી લેવાનો દાવ હશે ?

મહાદેવભાઈની ડાયરી, ૬-૪-૩૨ : દિલ્હીમાં કૉંગ્રેસ અધિવેશન ભરાવાના હેવાલથી