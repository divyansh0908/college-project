૧૯૪૫-૪૭/વિજય ૩૫૯

નાપસંદ કરતા હતા, તેવું વૅવેલે કહ્યું છે. વૅવેલ આ જૂથના લગભગ ચોથા સભાસદ બની
ગયા. તેમને એલેક્ઝાંડર જોડે બરાબર ફાવ્યું અને મિશનની આગેવાની ઍલેક્ઝાંડરના હાથમાં
નહોતી તેનો અફસોસ તેમણે દર્શાવ્યો છે.૮૨

આ મિશનને બે કામ સોંપાયાં હતાં. લાંબા ગાળાનો બંધારણીય ઉકેલ શોધવો અને બીજું
કારોબારી સમિતિના સ્થાને લોકપ્રતિનિધિત્વ ધરાવતી વચગાળાની સરકારની સ્થાપના
કરવી. તેમણે આ કામ વારાફરતી ઉપાડ્યાં. જિન્નાહે બૃહદ્ પાકિસ્તાન - છ આખા પ્રાંતો
અને પૂર્ણ સાર્વભૌમત્વની માગણી કરી.૮૩ રાજાજીની દરખાસ્ત મુજબના મર્યાદિત
પાકિસ્તાનને પૂર્ણ સાર્વભૌમત્વ આપવામાં આવે, તો તેનો સ્વીકાર કરશો ? તેવું જિન્નાહને
પૂછવામાં આવ્યું. વરસ પછી જિન્નાહને આવું જ પાકિસ્તાન મળવાનું હતું. પણ આ વખતે
તેમણે ના પાડી. તેમણે હા પાડી હોત તોપણ કૉંગ્રેસે તેનો વિરોધ કર્યો હોત. પાછળથી જેનો
સ્વીકાર કરવો પડ્યો તે સાર્વભૌમત્વ આપવા માટે સન ૧૯૪૬ના ઉનાળામાં કૉંગ્રેસ તૈયાર ન
હતી. ગાંધીજીએ મિશનને સલાહ આપી કે "તમારે કૉંગ્રેસ-લીગ સમજૂતીનો પ્રયાસ ન
કરવો જોઈએ. તમારે બેમાંથી એક ઘોડો પસંદ કરી લેવો જોઈએ.... જેનો એકબીજા જોડે
મેળ બેસતો નથી, તેમનું સંમિશ્રણ કરવાનો પ્રયાસ ભગવાનને ખાતર ન કરો. નહીંતર
ભયંકર વિસ્ફોટ થશે.૮૪

સમાધાન નકારી કાઢવા માટે આઝાદ રાજી ન હતા. તેમણે સ્વાયત્ત પ્રાંતો સહિતના
ઢીલાપોચા અખિલ ભારતીય સંઘની દરખાસ્ત રજૂ કરી. પ્રાંતોની સ્વાયત્તતાનું વિસ્તરણ
કરીને જિન્નાહે સૂચવેલા બૃહદ્ પાકિસ્તાન સુધી જવા તમે તૈયાર છો ? તેવા ક્રિપ્સે પૂછેલા
પ્રશ્નના જવાબમાં ઘણો વખત ખંચકાયા પછી મૌલાનાએ જવાબ આપ્યો કે પોતે તે માટે
એક શરતે તૈયાર છે. શરત એ છે કે "ભારતના વિવિધ પ્રાંતો વચ્ચેના ફરજિયાત સંબંધોમાં
કશી આડખીલી ઊભી થવી ન જોઈએ."૮૫ આઝાદ સાથેની ચર્ચામાં ક્રિપ્સે વાપરેલા વાક્ય
- "સમવાયી સંઘમાં સંઘ" અનુસાર જૂથરચનાની જે દરખાસ્ત મિશને આખરે રજૂ કરી,
તેનું મૂળ અહીં રહેલું છે.૮૬ પરસ્પર વિશ્વાસ હોત તો આવી યોજના કદાચ સફળ થઈ હોત.
પણ સન ૧૯૪૬માં ભારતવાસીઓ વચ્ચે આવા વિશ્વાસનો સદંતર અભાવ હતો. લીગ બૃહદ્
પાકિસ્તાન મેળવી લેશે તેવો ડર કૉંગ્રેસને હતો અને કૉંગ્રેસ મુસલમાનોની સ્વાયત્તતા છૂંદી
નાખશે તેવો ભય લીગને લાગતો હતો.

વિશ્વાસ ઓછો હોવા છતાં વાટાઘાટો બહુ લાંબી ચાલી. મિશને રજૂ કરેલા વચગાળાના
ઉકેલ અંગે વાતો ચાલી. "સંરક્ષણ, વિદેશી સંબંધો અને વાહનવહેવાર" આટલી ઓછામાં
ઓછી સત્તા ધરાવનાર કેન્દ્ર, અને બે સ્વાયત્ત જૂથોનો સમાવેશ કરતો સંઘ સ્થાપવો અને આ
બંને જૂથોને "કેન્દ્રમાં સમાન પ્રતિનિધિત્વ" આપવું. એક જૂથમાં "સિંધ, બલૂચિસ્તાન,
વાયવ્ય સરહદ, પંજાબ અને બંગાળ (કદાચ સિલ્હટનો ઉમેરો)". બીજામાં હિંદુઓના
બહુમતી પ્રાંતો રહે. લીગ અને કૉંગ્રેસને ખાતરી આપવામાં આવી કે ચર્ચામાં ભાગ લેવાથી
"ઉકેલ"નો સ્વીકાર કરી લેવામાં આવ્યો છે, તેવો અર્થ કાઢવામાં નહીં આવે.૮૭

કૉંગ્રેસના પ્રતિનિધિઓ તરીકે હજી પ્રમુખપદ ભોગવનાર આઝાદ, કૉંગ્રેસના અધિકૃત
વિષ્ટિકાર તરીકે પહેલી જ વખત પસંદ થયેલા વલ્લભભાઈ, ઘણીખરી વખત બોલનાર
જવાહરલાલ અને વાયવ્ય સરહદના પ્રાંતનું મહત્ત્વ દર્શાવવા માટે ગફ્ફારખાન - આ ચારનો
સમાવેશ કરવામાં આવ્યો હતો. મહાત્માજીનું સ્થાન અનધિકૃત હોવા છતાં અત્યંત મહત્ત્વનું