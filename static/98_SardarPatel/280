૨૮૦ પટેલ

માગ્યો. સુભાષે પોતાના પગલાનો બચાવ કર્યો, ત્યારે કારોબારીએ "ઊંડા ખેદ" સાથે
નિર્ણય કર્યો કે સુભાષે "શિસ્તનો ભંગ કર્યો છે" અને ત્રણ વરસ માટે કૉંગ્રેસમાં કોઈ પણ
ચૂંટાયેલો હોદ્દો ધરાવવામાંથી તેમને બાકાત જાહેર કરવામાં આવ્યા.૧૯૩ વલ્લભભાઈએ
રાજેન્દ્રપ્રસાદને લખ્યું છે, "કેટલાક લોકો અતિ મહત્ત્વના હોવાથી તેમની સામે પગલાં
ભરીએ નહીં તો આપણે બાયલા ગણાઈએ."૧૯૪ આ રીતે સુભાષના બળવો શમાવી દેવામાં
આવ્યો. પણ તેમના માનમાં કશો ઘટાડો થયો નહીં. ભવિષ્યમાં તેમના હાથે ઘણાં સાહસી
કૃત્યો થવાનાં હતાં.

સુભાષના પ્રશંસકોએ સરદારને ખૂબ ભાંડ્યા. બોઝ તરફ સરદારે "નીચ, દુષ્ટ કે
ઝનૂની" વલણ દાખવ્યું હોવાના કારણે નહીં (આવું વર્તન પુરવાર કરે તેવો કશો પુરાવો
નથી) પણ બીજાં બે કારણોસર. સુભાષ માટે થઈને કૉંગ્રેસ ગાંધીને છોડી શકે નહીં તેની
પાકી ખાતરી સરદારના મનમાં હતી. સામા પક્ષે સુભાષ પોતાને જમાનાના રાહબર
સમજતા હતા. બીજું કારણ એ કે સુભાષની સરખામણીએ વલ્લભભાઈની તાકાત જબરદસ્ત
હતી. વલ્લભભાઈનો સંયમ માન ઊપજાવે તેવો હોવા છતાં અખૂટ નહોતો. સુભાષ
વલ્લભભાઈને આપખુદ ગણાવે છે તેવું સાંભળીને તેમણે કહ્યું કે "સિંહ તો જન્મથી જ
જંગલનો રાજા કહેવાય છે. તેની ચૂંટણી થતી નથી."૧૯૫ સુભાષે પાછળથી દાખવેલી
હિંમતના સંદર્ભમાં આ ટકોર તદ્દન અસ્થાને હતી. પણ સન ૧૯૩૯માં કૉંગ્રેસમાં ચાલેલી
આંતરિક યાદવાસ્થળીના સંદર્ભમાં તે સમજી શકાય તેવી છે. મોટા ભાગે ચૂપ રહેવાની અને
જરૂર પડે ત્યારે ગેરહાજર રહેવાની વલ્લભભાઈની વ્યૂહનીતિથી આ ટકોર અળગી પડી જતી
હતી. આવું ભાગ્યે જ થતું. મહાદેવભાઈ જેવા માણસોને વલ્લભભાઈનું મૌન ખૂંચતું.
ત્રીશીની શરૂઆતમાં જેલમાં દૃઢ થયેલી મહાદેવભાઈ અને વલ્લભભાઈ વચ્ચેની મૈત્રી સતત
વધતી રહી હતી. એકબીજા પરના પત્રોમાં અને એકબીજા માટેનાં નાનાં કૃત્યોમાં આ મૈત્રી
જોઈ શકાય છે. સન ૧૯૩૮ની આખરમાં મહાદેવભાઈ બીમાર પડ્યા અને હવાફેર માટે
સિમલા જવાના હતા, ત્યારે વલ્લભભાઈએ પોતાનો કોટ તેમને મોકલી આપ્યો. સરદાર
પરના ઝેરી પ્રહારોથી ખીજવાયેલા અને તેનો પ્રત્યુત્તર વાળવા માટે આતુર મહાદેવભાઈએ
સન ૧૯૩૯ના જુલાઈમાં વલ્લભભાઈને આગ્રહ કર્યો કે તેમણે સન ૧૯૪૦માં કૉંગ્રેસના
પ્રમુખપદ માટે ઉમેદવારી કરવી. મહાદેવભાઈએ ઉમેર્યું કે "તમારો પરાજય થાય તો
આપણે બધાએ કૉંગ્રેસમાંથી નીકળી જવું જોઈએ, અને કૉંગ્રેસને આ તોફાની માણસોના
હાથમાં સોંપી દેવી જોઈએ."૧૯૬

મહાદેવભાઈએ વલ્લભભાઈનું નામ મૂકવા માટે મહાત્માજીને પણ કહ્યું. "તમે દર વખતે
ડરી ડરીને ચાલો તે ઠીક નથી" તેવું તેમણે ગાંધીજીને કહ્યું.૧૯૭ પણ સરદાર બરાબર સમજતા
હતા કે આ ક્ષણે ગાંધીજીને સરદાર કે સુભાષની લાગણીઓ માટે નહીં, પણ જવાહરલાલની
લાગણી માટે ફિકર થતી હતી. વલ્લભભાઈએ નેહરુને ત્રીજી જુલાઈએ લખેલા પત્રમાં
જણાવ્યું, "તમારી લાગણી દુઃખાય તો બાપુને આઘાત લાગે છે. તમારા પર તેમને જેટલું
હેત છે, તેટલું બીજા કોઈ માટે નથી."૧૯૮

સન ૧૯૩૯નો ઉનાળો ગુજરાતમાં ઘણો વધારે ગરમ અને ઘણો વધારે સૂકો હતો.
વલ્લભભાઈ દુષ્કાળ રાહતની વ્યવસ્થા ગોઠવી રહ્યા હતા, ત્યારે યુરોપમાં એક