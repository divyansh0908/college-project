૩૬૪ પટેલ

હતો પણ મુસલમાન બહુમતી ધરાવતો હતો.

"જૂથોની સ્થાપના યોજનાનું જરૂરી અંગ છે, અને ખંડ ૧૫ને આધારે જૂથો મરજિયાત
હોવાનું કૉંગ્રેસે કરેલું અર્થઘટન મિશનના ખ્યાલ જોડે બંધબેસતું થતું નથી" તેવું નિવેદન
મિશને મેની ૨૫મી તારીખે બહાર પાડ્યું. તેનાથી વલ્લભભાઈનું કામ મુશ્કેલ બન્યું.૧૦૮
ગાંધીજીની દલીલ એવી હતી કે આવું અર્થઘટન યોજનાની ભાષાને અનુરૂપ હતું. કોઈ પણ
ફેંસલો અથવા કાયદો તેના બનાવનારે કલ્પેલા હેતુઓ પ્રમાણે નહીં પણ તેની ભાષાને આધારે
અમલમાં મુકાય છે. યોજનામાં કહેવાયું હતું કે "પ્રાંતોને જૂથ રચવાની છૂટ આપવામાં
આવી છે" અને પોતે તે વાતને મક્કમ રીતે વળગી રહે છે. મહાત્માજીનું વલણ
વલ્લભભાઈને પસંદ પડ્યું અને તેમણે તે અપનાવી લીધું. જૂનની ૧૨મી તારીખે
વલ્લભભાઈએ સિંધના એક અગ્રણીને લખ્યું છે, "આ દસ્તાવેજનો કાયદેસર અર્થ એટલો
જ થાય છે કે પ્રાંતો શરૂઆતમાં જ જૂથમાં જોડાઈ શકે અથવા ન પણ જોડાય. આ બાબતમાં
મારા મનમાં જરા પણ શંકા નથી."૧૦૯ પણ કેન્દ્ર સરકાર નબળી રહે તેનો વસવસો તેમના
મનમાં હતો. તેમણે જૂનની ૧૨મી તારીખે વૅવેલને સ્પષ્ટ રીતે જણાવ્યું કે "પોતે મે-૧૬ની
યોજનાના વિરોધી છે."૧૧૦ પણ કૉંગ્રેસે સરકારને જવાબ મોકલવામાં વિલંબ કર્યો. જિન્નાહ
આ યોજના પરત્વે કેવું વલણ દાખવે છે તે કૉંગ્રેસ જોવા માગતી હતી. વળી મિશન
યોજનાનો ઉત્તરાર્ધ - વચગાળાની સરકારની દરખાસ્તની પણ રાહ જોવાઈ રહી હતી.

પોતાના તરફથી અને મિશન વતી વૅવેલે કૉંગ્રેસ અને લીગ પાસે પહેલી દરખાસ્ત રજૂ કરી
કે કારોબારીમાં ૧૨ સભાસદો રહે - પાંચ કૉંગ્રેસના (તેમાંથી એક દલિત), પાંચ
મુસલમાનો લીગ તરફથી અને ૨ અન્ય લઘુમતીઓ તરફથી. કૉંગ્રેસે આ દરખાસ્ત તત્કાળ
ફગાવી દીધી. લીગ અથવા મુસલમાનોને આટલું બધું પ્રતિનિધિત્વ મેળવી લેવાનો હક્ક
નથી. દેસાઈ-લિયાકત સમજૂતી વખતે લીગ અને કૉંગ્રેસની સમાન સંખ્યા ગાંધીજીએ મંજૂર
રાખી હતી પણ એ તો કારોબારીને છોડાવવા માટે હતું. ગાંધીજી અથવા કૉંગ્રેસ આવી સમાન
સંખ્યા સિદ્ધાંત તરીકે સ્વીકારી શકે નહીં. ત્યાર પછી વાઇસરૉયે ૧૩ સભાસદો સૂચવ્યા.
૫ કૉંગ્રેસી હિંદુ, ૫ લીગના મુસલમાન, ૧ કૉંગ્રેસનો દલિત, ૧ શીખ અને ૧ હિંદી ખ્રિસ્તી.
જિન્નાહે આ દરખાસ્ત સ્વીકારી પણ વલ્લભભાઈએ વૅવેલને જણાવ્યું કે આ દરખાસ્ત
નકારવામાં કારોબારીને પાંચ મિનિટ પણ લાગી નથી, ૧૧૧ કારણ કે દરખાસ્તનો અર્થ એવો
હતો કે લીગ સિવાય બીજું કોઈ મુસલમાનનું પ્રતિનિધિત્વ કરી શકે નહીં, અને કૉંગ્રેસ કેવળ
હિંદુઓના વતી જ વાત કરી શકે. ત્યાર બાદ ૧૬મી જૂને મિશને પોતે ફેંસલો જાહેર કર્યો.
૧૪ સભાસદોની કારોબારીના નામ જાહેર કરવામાં આવ્યાં. તેમાં છ કૉંગ્રેસી હિંદુઓ હતા
(નેહરુ, વલ્લભભાઈ, રાજેન્દ્રપ્રસાદ, રાજાજી, મહેતાબ અને જગજીવનરામ), લીગના
પાંચ મુસલમાનોના આગેવાન જિન્નાહ હતા. શીખ તરીકે બળદેવસિંઘ, એન્જિનિયર
નામના પારસી અને ખ્રિસ્તી તરીકે જ્હોન મથાઈ હતા.

લીગનું બળ ઓછં થયું તે સુધારો ગણાય પણ કૉંગ્રેસને હજુ પણ હિંદુ સંસ્થા ગણવામાં
આવી હતી. આ ફેંસલો નકારી કાઢવામાં આવ્યો પણ તેની થોડી ચર્ચા પણ થઈ. લીગના
પાંચ સામે નવની બહુમતી હોવાથી કૉંગ્રેસને થોડી લાલચ થઈ, કારણ કે લઘુમતીઓ
કૉંગ્રેસને ટેકો આપશે તેમ માની લેવું વાજબી હતું. પણ જૂન ૧૬નો ફેંસલો જોતાંની સાથે જ
ગાંધીજીએ તેને તાબડતોબ નકારી કાઢવાની સલાહ આપી. પણ બીજાઓનો મત આટલો
સ્પષ્ટ ન હતો.