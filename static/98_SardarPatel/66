૬૬ પટેલ

શકશે કે નહીં.... પણ તેમની સહાય મળી ન હોત તો આ લડતમાં જે રીતે સફળતા
મળી છે તે રીતે તેનું સંચાલન થયું ન હોત.

વલ્લભભાઈએ પણ પ્રવચન કર્યું:

આપણી ભારતીય પ્રણાલી અનુસાર મહાત્માજીએ પોતાને મળેલું માન મને આપી દીધું
છે. સાચું કહીએ તો મેં તો કંઈ કર્યું જ નથી. મારા સાથીદારોના વતી મારે કહેવું જોઈએ
કે ખેડાના લોકોએ જાતે જ આટલો ત્યાગ અને આટલી સહનશક્તિ બતાવ્યાં ન હોત તો
આ લડતમાં અમે કશું જ મેળવી શક્યા ન હોત.૫૮

ટૂંકમાં ખેડાએ ગાંધીજીને સંત તરીકે અને પોતાના પનોતા પુત્ર વલ્લભભાઈને વીર નર
તરીકે વધાવ્યા. ગાંધીજીની કાબેલ બુદ્ધિશક્તિનો અને નાયબ તરીકે વલ્લભભાઈના
નિરભિમાનીપણાનો પણ ખેડાને પરિચય મળ્યો. ખેડા અને આખા ગુજરાતમાં સંત અને
વીરની જોડી તરીકે મહાત્માજી-પટેલ છવાઈ ગયા તેવું ટૂંકાણમાં કહી શકાય. ખેડામાં અને
અમદાવાદમાં ગાંધીજીનો જે અનુભવ મળ્યો તેને કારણે વલ્લભભાઈ પણ તેમને અનન્ય-
અસાધારણ વિભૂતિ તરીકે ઓળખતા થયા. લડતની વ્યૂહરચના અને સંચાલનમાં ગાંધીજીનું
કૌશલ્ય પણ વલ્લભભાઈએ તાબડતોબ પિછાણી લીધું. આ લડતમાં પણ ગાંધીજીએ જે
કહેલું અને જે કંઈ કરેલું તે બધું વલ્લભભાઈને માન્ય ન હતું. બંને મહાનુભાવોનાં
દૃષ્ટિબિંદુઓ વચ્ચેનો તફાવત આપણે જોઈ ગયા છીએ.

ગાંધીજીનો સ્નેહભાવ, તેમની કઠોરતા, તેમની સહનશક્તિ, તેમનો આનંદી સ્વભાવ,
તેમનો સંયમ - આ બધાંનો પ્રત્યક્ષ અનુભવ થવાથી વલ્લભભાઈના મનમાં ચંપારણને
કારણે પડેલી છાપ વધારે પાકી થઈ. પ્રાટ માટે વલ્લભભાઈને હતો તેટલો જ ગુસ્સો
ગાંધીજીના મનમાં હતો. તેની સાથે લડી લેવાની બાબતમાં પણ ગાંધીજી ઊણા ઊતરે તેમ ન
હતા. છતાં ગાંધીજી પ્રાટ જોડે વિવેકથી વર્તતા અને તેના ગુણોની કદર કરતા. પોતાથી જે ન
થઈ શકે તે ગાંધીજી કરી શકતા, તેનો પટેલને અહોભાવ થતો. ખેડામાં વલ્લભભાઈએ એ
પણ જોયું કે મહાત્માજી લગાતાર મુલાકાતીઓની વાત શાંતિથી સાંભળતા, અસંખ્ય પત્ર-
લેખકોને ધીરજથી જવાબો લખતા અને ગામડાના જીવતરના દરેક પાસામાં ઓતપ્રોત થઈ
જતા. ગામડાંમાં જણાતી ચોખ્ખાઈ અથવા ગંદકી, સ્ત્રીઓ અને અસ્પૃશ્યોની હાલત,
શિક્ષણની જરૂર અને ગામડાંના લોકો ફુરસદનો સમય શી રીતે ગાળે છે - આવી તમામ
બાબતોમાં ગાંધીજીને રસ પડતો.૫૯

અમદાવાદના મજૂરો અને ખેડાના કિસાનોમાં સંયમ અને શિસ્તનું જે વાતાવરણ ગાંધીજી
પેદા કરી શક્યા તે વલ્લભભાઈએ અતિશય નવાઈપૂર્વક જોયું. ગાંધીજી "બાયલાઓને
બહાદુર બનાવી" શકે છે તેવું તેમણે કહ્યાનું આપણે જોઈ ગયા છીએ. રાસમાં આપેલા
અત્યંત પ્રભાવશાળી ભાષણમાં વલ્લભભાઈએ કહેલું કે ગાંધીજીનાં પગલાંથી ગામ પાવન
થયું છે.૬૦ વલ્લભભાઈને ભાષામાં અલંકારો વાપરવાની આદત ન હતી. પણ મહાત્માજી
અંગે તેમના મનમાં હતું તે અહીં પ્રગટ થયું છે. ગાંધીજીની પદ્ધતિ પણ નિરાળી હતી.
ખેડૂતોને સરકાર સામે લડવાની હાકલ અત્યાર સુધી કોઈએ કરી ન હતી. તેમ દુશ્મન સાથે