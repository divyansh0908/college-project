૧૯૪૭-૪૮/સરટોચ ૪૬૯

તેમનું બોલવુ અસબદ્ધ થવા લાગ્યું. આગલા ચોવીસ કલાક દરમિયાન રાજેન્દ્રપ્રસાદ અને
આઝાદે દિલ્હીના નાગરિકો પાસેથી પ્રતિજ્ઞાપત્રો લખાવી લેવા માંડ્યા હતા. શીખ અને હિંદુ
નિરાશ્રિતોના પ્રતિનિધિઓ તથા હિંદુ મહાસભા અને રાષ્ટ્રીય સ્વયંકસેવક સંઘના
પ્રતિનિધિઓએ બીજા બધાની સાથે મળીને મહાત્માજીને ખાતરી આપી કે મસ્જિદો પર
બિનમુસલમાનોએ જમાવેલો કબજો ખાલી કરી દેવામાં આવશે, મુસલમાનો માટે અલગ
રાખવામાં આવેલા વિસ્તારો બળજબરીથી કબજે લેવામાં નહીં આવે, દિલ્હી પાછા આવવા
ઇચ્છતા હોય તેવા મુસલમાનો દિલ્હીમાં પાછા આવી શકશે અને અગાઉની જેમ છૂટથી
હરીફરી શકશે. જૂની દિલ્હીના મુસલમાનોએ ગાંધીજીને માની જવાનો આગ્રહ કર્યો.
આઝાદ, રાજેન્દ્રપ્રસાદ અને પાકિસ્તાનના હાઈ કમિશનરે પણ આવી વિનંતી કરી. રાત્રે
૧૨.૪૫ કલાકે ગાંધીજીએ આઝાદના હાથે સંતરાનો રસ પીધો અને ઉપવાસ છોડ્યા. હાજર
રહેલા પણ ચૂપચાપ બેસી રહેલા નેહરુની આંખો ભીની થઈ. આગલા દિવસથી તેમણે પણ
ઉપવાસ કરવા માંડ્યા હતા. મુંબઈથી વલ્લભભાઈએ તાર મોકલ્યો અને ભગવાનનો
આભાર માન્યો.

પણ બધા લોકોનું હૃદયપરિવર્તન થયું ન હતું. જાન્યુઆરીની ૨૦મી તારીખે પ્રાર્થના-
સભામાં ગાંધીજીની હત્યાનો પ્રયાસ કરવામાં આવ્યો. ઘણા લાકો આ કાવતરામાં સામેલ
હતા. પણ યોજના નિષ્ફળ ગઈ. બૉમ્બ ફેંકાયો અને દીવાલને નુકસાન થયું. પણ ગાંધીજીને
અગર બીજા કોઈને કશી ઈજા થઈ નહીં. ગ્રેનેડ ફેંકનાર મદનલાલને પકડી લેવામાં આવ્યો
પણ બીજાઓ છટકી ગયા. ૨૧મી તારીખે સવારે વલ્લભભાઈ મુંબઈથી વિમાનમાં
અમદાવાદ ગયા, કારણ કે તેમના મિત્ર દા. કાનૂગા બીમાર હતા. જાન્યુઆરીની ૨૩મી
તારીખે વલ્લભભાઈ દિલ્હી પાછા આવ્યા. મદનલાલે આપેલી તથા મુંબઈ અને દિલ્હીની
પોલીસે એકઠી કરેલી માહિતીને આધારે વલ્લભભાઈ જાણતા હતા કે મહાત્માજીની હત્યાનું
કાવતરું ઘડાયું હતું અને મદનલાલ સિવાયના તમામ કાવતરાખોરો હજી છૂટા ફરતા હતા.
તેમણે બિરલા હાઉસ ફરતે પહેરો વધારવાની સૂચના આપી. જુદાં જુદાં સ્થળોએ મૂકવામાં
આવેલા ૧૯ ગણવેશધારી પોલીસો ઉપરાંત સાદા કપડામાં સાત રિવૉલ્વરધારી પોલીસોને
પ્રાર્થનાસભામાં લોકોના ટોળામાં ફરતા રહેવાનો હુકમ આપવામાં આવ્યો.

"મારા ઘરના ખૂણેખૂણામાં પોલીસોની હાજરી"થી અકળાયેલા ઘનશ્યામદાસ
બિરલાએ વલ્લભભાઈને ફરિયાદ કરી, અને કેટલાક અંગ્રેજ વાઇસરૉય માટે ગોઠવાયેલી
વધારે પડતી સલામતી વ્યવસ્થા સામે ગાંધીજીએ નોંધાવેલા વિરોધની તેમને યાદ અપાવી.
સરદારે જવાબમાં લખ્યું:

તમે શા માટે ચિંતા કરો છો ? આ તમારું કામ નથી. તેની જવાબદારી મારી છે. મારું
ચાલે તો બિરલા હાઉસમાં દાખલ થનાર દરેક જણની જડતી લેવાનું મને ગમે. પણ બાપુ
આવું થવા દેશે નહીં.૧૭૭

૨૩ જાન્યુઆરીએ બપોરે વલ્લભભાઈ ગાંધીજીને મળવા ગયા, અને બિરલા હાઉસમાં
આવનાર તેમ જ પ્રાર્થનાસભામાં હાજરી આપનાર દરેક જણની જડતી લેવાની પરવાનગી
માગી. ગાંધીજીએ આવી રજા આપવાનો ઇન્કાર કર્યો.૧૭૮ અને વલ્લભભાઈને તેમણે
જણાવ્યું કે વલ્લભભાઈ અને જવાહરલાલ બેમાંથી એક જણે નીકળી જવું જોઈએ, તેવો મત