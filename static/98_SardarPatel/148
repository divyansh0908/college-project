૧૪૮ પટેલ

ગમતું નથી. તમારા કાકા તો સાહેબશાહી ઢબે રહે છે. રાંધવા કરવાની સગવડ કેવી છે તે
ખબર નથી.૧૨૦

વલ્લભભાઈ કે ડાહ્યાભાઈ કરતાં મણિબહેન આશ્રમમાં જોડાવા માટે વધારે તૈયાર હતાં,
અને પોતે લીધેલી સાઇકલ પર બેસીને નિયમિત આશ્રમમાં જતાં. મણિબહેન અમદાવાદમાં
સાઇકલ પર ફરનારી પહેલી પાટીદાર છોકરી હતાં. સન ૧૯૨૬ની શરૂઆતમાં મણિબહેન
ઘણાં અઠવાડિયાં આશ્રમમાં કસ્તૂરબાની બાજુની ઓરડીમાં રહ્યાં. એક પ્રસંગ તેમણે યાદ
કર્યો છે :

મેં શુક્રવારે બાપુને કહ્યું કે હું ગામમાં જાઉં છું, અને સાંજે મોડી આવીશ. ત્યારે તેમણે
કહ્યું કે ચાવી આપતી જજે. મોતીલાલજી મને મળવા આવવાના છે તે બપોરે તમારી
ઓરડીમાં આરામ કરશે. મારી ઓરડીમાં આરામ કર્યા પછી મોતીલાલ બાપુને મળવા
ગયા. ત્યારે તેમણે કહ્યું કે "આ ઓરડી કોની છે ? મારું આનંદભવન પણ આટલું
ચોખ્ખુંચણાક નથી". મને તો આ વાતની ખબર બહુ પાછળથી પડી. ગૂજરાત
વિદ્યાપીઠની હૉસ્ટેલ જોવા ગયા હતા ત્યારે બાપુએ કેટલાક વિદ્યાર્થીઓને આ વાત કહી,
અને તેમાંથી એક જણે મને જણાવ્યું.૧૨૨

સન ૧૯૨૭ના જાન્યુઆરીમાં વલ્લભભાઈ પર લખાયેલા ગાંધીજીના પત્ર પરથી જણાય છે
કે મણિબહેનની સંપૂર્ણ જવાબદારી ગાંધીજીએ ઉઠાવી લીધી હતી અને વલ્લભભાઈએ છોડી
દીધી હતી. "મણિબહેન અત્યારે તો કોઈ જોડે પરણવા માગતાં નથી. આપણે આ
બાબતમાં તેમને સાથ આપવો જોઈએ. આ બાબતમાં તમે જરા પણ ચિંતા કરતા નહીં અને
મારા પર છોડી દેજો."૧૨૩ બાપ જોડે વાત કરવાની હિંમત મણિબહેન કદી કરી શક્યાં નહીં.
પણ મણિબહેને બાપની સારસંભાળ લેવાની આવડત કેળવી લીધી. તેમની જરૂર સમજી
લઈને પૂરી કરવી, રસોઈ કરવી, જરૂરી ચીજો લઈ આવવી અને લઈ જવી, તેમના
ઝભ્ભાધોતિયા માટે સૂતર કાંતવું, તેમણે લખેલા કાગળોની નકલ કરી રાખવી અને આવેલા
કાગળો ફાઈલમાં ગોઠવી રાખવા, નકામા મુલાકાતીઓને ટાળવા, બીમાર હોય અથવા
થાકેલા હોય ત્યારે તેમની ચાકરી કરવી - આ અને આવાં બીજાં બધાં કામ મણિબહેને
ઉપાડી લીધાં.

રાજકીય નિષ્ક્રિયતા ટાળવાનું કૉંગ્રેસીઓ માટે શક્ય દેખાતું ન હતું. સન ૧૯૨૫ના
ડિસેમ્બરમાં ભરાયેલા કાનપુર અધિવેશન પછી ભરાયેલા ગૌહાટી અધિવેશન પછી પણ આ
નિષ્ક્રિયતા ચાલુ રહી. પણ સરકારે લીધેલાં પગલાંથી આ નિષ્ક્રિયતાનો અચાનક અંત
આવ્યો. સને ૧૯૨૭ના નવેમ્બરમાં વાઇસરૉય લૉર્ડ ઇરવિને જાહેરાત કરી કે સન ૧૯૨૮ની
શરૂઆતમાં સર જ્હૉન સાઈમનના અધ્યક્ષપદે નિમાયેલું પંચ ભારતની મુલાકાતે આવશે અને
બંધારણીય દરખાસ્તો રજૂ કરશે. સાઇમન સાહેબના સાથીદારોની યાદીમાં એક પણ હિંદીને
સામેલ કરવામાં આવ્યો નથી તેવું લોકોને જણાયું. ગૌહાટી કૉંગ્રેસ અધિવેશનના પ્રમુખ અને
દક્ષિણ ભારતના અગ્રગણ્ય વકીલ શ્રીનિવાસ આયંગર અને મોતીલાલ નેહરુ ગુસ્સે થાય તે