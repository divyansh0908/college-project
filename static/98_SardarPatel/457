૧૯૪૭-૪૮/સરટોચ ૪૫૭

'અ' વર્ગના રાજાઓની સહીવાળો સંમિલન કરારનો કાગળ મેં સરદારને આપ્યો ત્યારે તે
ઘણા ખુશ થયા.... મેં રાજાઓને આપેલા કાગળ અંગે તેમને વાકેફ કર્યા અને આ
બાબતની થોડી ટીકા થવાની સંભાવના પણ તેમને જણાવી. સરદારે મને ખાતરી આપી કે
આમાં કંઈ ચિંતા રાખવાની જરૂર નથી.૧૨૮

ધમકીઓ આપતાં અગાઉ મેનને વલ્લભભાઈની અનુમતિ મેળવી હતી કે નહીં તે આપણે
કદી જાણી શકવાના નથી. વલ્લભભાઈ રવાના થાય તે દિવસે જ રાજ્યોનો કબજો લઈ
શકાશે, તેવી ખાતરી મહેતાબે વલ્લભભાઈને આપી હતી, અને વલ્લભભાઈએ મેનનનો
બચાવ કર્યો, આ બંને હકીકતો સાબિત થયેલી છે. અનુમતિ લેવાઈ ન હોય તોપણ મેનનની
હોશિયારીથી વલ્લભભાઈનું કામ થઈ જતું હતું, અને વલ્લભભાઈએ આ જવાબદારી નકારી
નથી. આ માટેનાં વખાણ કે નિંદા આ બંનેના ફાળે જાય છે. કાલાહાંડીના મહારાજાએ
પાછળથી પોતા પર જોરતલબી થયાની ફરિયાદ કરી હતી. રાજાઓને થોડો વખત ગોંધી
રાખવામાં આવ્યા હોવાના હેવાલોમાં બહુ તથ્ય નથી. મેનને ત્રણે રાજાઓને લખી આપેલો
કાગળ છપાયો, અને કટકના બનાવો અંગેનો હેવાલ આપવા માટે વલ્લભભાઈએ મેનનને
જવાહરલાલ અને ગાંધીજી પાસે મોકલ્યા. જવાહરલાલે માત્ર સાંભળી લીધું. પણ
મહાત્માજીએ "હું આ સંમિલનને વધાવી લઉં છું" તેવું કહ્યાનું મેનને નોંધ્યું છે. સંમિલન
નક્કી કરવામાં આવ્યું અને પતાવી દેવામાં આવ્યું, તે માટે પ્રધાનમંડળની કે નેહરુની
પરવાનગી લેવામાં આવી ન હતી. મોટાં રાજ્યોની બાબતમાં તો નીતિ નક્કી કરવાનું અને
તેનો અમલ કરવાનું કામ સાથોસાથ બજાવવામાં આવ્યું. વલ્લભભાઈના પોતાના શબ્દોમાં
કહીએ તો "પ્રધાનમંડળે લગભગ કશી ચર્ચા કર્યા સિવાય મારા પગલાને અનુમોદન
આપ્યું."૧૨૯ જવાહરલાલ ટીકા કરે તો સામંતશાહીના વિરોધી તરીકે તેમની પ્રતિભાને લાંછન
લાગે તેમ હોવા છતાં, તેમણે વાંધાવચકા કાઢ્યા અને મહાત્માજી પાસે ફરિયાદ કરી કે,

રાજ્ય ખાતાના સંખ્યાબંધ નિર્ણયો કૅબિનેટને પૂછ્યા સિવાય લઈ લેવામાં આવ્યા છે.
અંગત રીતે આ નિર્ણયો મને માન્ય છે, પણ પ્રધાનમંડળ કે વડા પ્રધાનને પૂછ્યા વગર
આવા નિર્ણયો લેવાય તેમાં નિયમ અને પ્રણાલીનો અનાદર થાય છે, તેવું મને
લાગે છે.૧૩૦

આ મુદ્દા પર વલ્લભભાઈનું ટિપ્પણ હતું કે પોતે "પ્રધાનમંડળના નિર્ણયની અપેક્ષા
રાખી લીધી હતી." "આ વખતે મક્કમ પગલું ભરવાનું મોકૂફ રાખવામાં આવ્યું હોત તો
ઘણાં ગંભીર પરિણામો આવ્યાં હોત, અને જે તક હાથમાંથી સરી જાત તે ફરી મેળવવા માટે
દરેક સંબંધિત વ્યક્તિએ ઘણી મુશ્કેલી, ઘણી જહેમત અને ઘણી ધીરજનો ભોગ આપવો
પડ્યો હોત."૧૩૧

કટકના ભંગાણ પછી છત્તીસગઢના રાજ્યો ટકી રહે તેવો કોઈ સંભવ ન હતો. વલ્લભભાઈ
ચૌદ રાજવીઓ અથવા તેમના પ્રતિનિધિઓને ડિસેમ્બરની ૧૫મી તારીખે બપોરે નાગપુરમાં
મળ્યા. નાનામોટા સહુએ સહી કરી આપી. કોરિયાના રાજાએ સવાલ ઉઠાવ્યો કે
સાલિયાણાની કલમ બંધારણમાં આમેજ કરવામાં આવશે કે નહીં અને ભારતમાં કોઈ બીજી
સરકાર આ જોગવાઈ રદ કરી શકશે કે નહીં. મેનને નોંધ્યું છે કે સરદારે તેને ખાતરી આપી કે