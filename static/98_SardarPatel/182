૧૮૨ પટેલ

જવાહરલાલ ભાવી મંડળીના આગેવાન હતા. આ ત્રણે આગેવાનોની ઉંમરને કારણે આ
પ્રકારની ભાત આપોઆપ વિકસવા લાગી.

ભવિષ્યકાળ અંગેનો વિચાર કરતી વખતે ગાંધીજીની નજર સામે જવાહરલાલ અને
વલ્લભભાઈ બે જ આગેવાનો હતા. સુભાષ બોઝ હતા તે ખરું છે. સન ૧૯૨૭માં પોતાના
'એકમાત્ર વારસદાર'૨૯ તરીકે ગાંધીજીએ રાજાજીનું નામ ઉચ્ચારેલું. રાજેન્દ્રપ્રસાદ હતા.
મૌલાના અબુલ કલામ આઝાદ હતા. પણ આ ચારેય આગેવાનોમાં ગંભીર ઊણપ હતી.
લોકશાહી પ્રત્યે સુભાષનો લગાવ અચોક્કસ હતો. રાજાજી હિંદી વિસ્તાર જોડે વિચાર-
વિનિમય કરી શકે તેમ ન હતું. પ્રસાદ બહુ નરમ સ્વભાવના હતા અને આઝાદ ઘણા અતડા
હતા. તેથી સન ૧૯૨૯માં ગાંધીજીએ એકલે હાથે સરકારને નમાવનાર વલ્લભભાઈ અને
યુવાનોના લાડીલા જવાહરલાલ વચ્ચે જ પસંદગી કરવાની હતી. વલ્લભભાઈ મોઢું કટાણું
કરીને કડવી ગોળી ગળી ગયા, તેમ પોતે "પ્રમુખપદ૩૦ માટે પૂરેપરા ઘડાયા નથી, તેવી
સર્વસામાન્ય ભાવના"થી વાકેફ જવાહરલાલને આ ગોઠવણ સ્વીકારતાં અત્યંત સંકોચ થયો.
તેમણે પાછળથી લખ્યું છે તેમ

અવમાન અને કંટાળાની આટલી તીવ્ર લાગણી મને ભાગ્યે જ બીજી કોઈ વખતે થઈ
છે... હું આ માનનું મહત્ત્વ બરાબર જાણતો હતો. પણ મારો પ્રવેશ સિંહદ્વારમાંથી
અથવા બાજુના દરવાજામાંથી થયો ન હતો. હું અચાનક ઉપરથી ટપકી પડ્યો અને
ગભરાઈ ઊઠેલા શ્રોતાજનોએ મને સ્વીકારી લીધો.૩૧

ઑક્ટોબરની ૩૧મી તારીખે વાઇસરૉય લૉર્ડ ઇરવિને જાહેર કર્યું કે નામદાર સમ્રાટની
સરકાર લંડનમાં દેશી રજવાડાંઓ અને બ્રિટિશ હકૂમત તળેના વિસ્તારના પ્રતિનિધિઓને
મળવા ચાહે છે. આ ઇચ્છાની પરિપૂર્તિ કરવા માટે લિબરલ આગેવાન સપ્રુ અને મધ્યસ્થ
ધારાસભાના અધ્યક્ષ વિઠ્ઠલભાઈએ ડિસેમ્બરની ૨૩મી તારીખે ઇરવિન અને ગાંધીજી,
જિન્નાહ અને કૉંગ્રેસના પ્રમુખ મોતીલાલ વચ્ચે મુલાકાત ગોઠવી. આ મુલાકાતના સમય
પહેલાં થોડી જ વારે પ્રવાસમાંથી પાછા ફરી રહેલા ઇરવિનની ખાસ રેલવે ટ્રેનમાં બૉમ્બ
ફાટ્યો. વાઇસરૉયના ભોજનના ડબ્બામાં નુકસાન થયું, અને નોકરને ઈજા થઈ, પણ
સદ્ભાગ્યે ઇરવિન બચી ગયા. ઇરવીન અને મુલાકાતીઓએ આ બનાવની ચર્ચા પોણા કલાક
સુધી કરી. ત્યાર બાદ ઇરવિને પૂછ્યું કે આપણે "કેવી રીતે શરૂ કરશું?" ગાંધીજીએ સીધું
જ પૂછ્યું કે "લંડન પરિષદ સ્વાયત્ત શાસનની ચર્ચાને ધોરણે ચાલશે?" આવી કોઈ ખાતરી
આપવાની પોતાની અશક્તિ ઇરવિને જાહેર કરી અને વાટાઘાટો પડી ભાંગી.૩૨

થોડા દિવસ બાદ લાહોરમાં કૉંગ્રેસ અધિવેશન મળ્યું ત્યારે વલ્લભભાઈ અને રાજાજી
બાજુબાજુના તંબુઓમાં હતા. ભયંકર ઠંડી હતી. પણ કૉંગ્રેસના ઇતિહાસકાર પટ્ટાભિ
સીતારામૈયા નોંધે છે તેમ " આવેગ અને ઉશ્કેરાટની ગરમી, વાટાઘાટો પડી ભાંગી તે માટેનો
ધૂંધવાટ અને યુદ્ધનગારાં સંભળાઈ રહ્યાં હતાં તેને કારણે તમતમી રહેલા ચહેરાઓ - આ
બધું આબોહવાથી તદ્દન વિરુદ્ધ હતું.૩૩ નવા વરસની મધરાતે વલ્લભભાઈએ રાવી નદીને કાંઠે
ત્રિરંગો લહેરાવતા નેહરુને જોયા. આ વખતે કૉંગ્રેસે પૂર્ણ સ્વરાજનું ધ્યેય સ્વીકાર્યું,
ધારાસભાની બેઠકો ખાલી કરવા માટે સ્વરાજ પક્ષના આગેવાનોને સૂચના આપી અને યોગ્ય