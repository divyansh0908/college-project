૧૯૩૯-૪૫/બંધનગ્રસ્ત ૩૧૭

જોઈએ. તેમણે વલ્લભભાઈ અને ગાંધીજીને તમામ હિંસાચાર માટે જવાબદાર ઠરાવ્યા.
ઉત્તર પ્રદેશના ગવર્નર હાલેટે "કોઈ મધ્યવર્તી સુયોજિત યોજના"નો ઉલ્લેખ કર્યો અને
"તે માટે મૌખિક સૂચનાઓ" અપાઈ હશે તેવું અનુમાન કર્યું.૧૬૫ આ કેવળ પૂર્વગ્રહ અને
કલ્પના છે. લિન્લિથગોના શબ્દોમાં કહીએ તો "હિંસક બળવાખોરી માટે કૉંગ્રેસ જવાબદાર
છે તેવું ભારતને અને દુનિયાને દેખાડી આપવા" માટે સરકારે ખૂબ જહેમત ઉઠાવી પણ સન
૧૯૪૩ના જાન્યુઆરીમાં વાઇસરૉયે કબૂલાત આપવી પડી કે "કૉંગ્રેસ કારોબારી અને
હિંસાખોર આંદોલન વચ્ચેની સાંકળકડી અમે હજી શોધી શક્યા નથી."૧૬૬ લિન્લિથગો કડી
શોધી શક્યા નહીં કારણ કે આવી કડી હતી જ નહીં. છતાં સરકારી પ્રચારમાં હંમેશાં કૉંગ્રેસી
હિંસાખોરીનું ગાણું ગાવામાં આવતું હતું.

પકડાયા અગાઉ સરદારે કરેલાં ભાષણો અને ખાસ કરીને અમદાવાદના સક્રિય કાર્યકરોને
ઉદ્દેશીને કરેલા પ્રવચનનું વિશ્લેષણ કરનાર અધિકારીએ એવો મત બાંધ્યો કે "અન્ય કોઈ
પણ આગેવાન કરતાં વલ્લભભાઈએ ભાંગફોડિયા પ્રવૃત્તિની સૂચનાઓ આપવામાં વ્યક્તિગત
રીતે વધારે ભાગ ભજવ્યો છે."૧૬૭ આ અનુમાન બાંધવા માટે જરા સરખી પણ સાબિતી ન
હોવા છતાં તેના આધારે લિન્લિથગોએ હાલેટને સન ૧૯૪૩ના જાન્યુઆરીમાં જણાવ્યું કે
"કૉંગ્રેસી આગેવાનો અને હિંસાચાર વચ્ચેની કડી વલ્લભભાઈની બાબતમાં આપણે લગભગ
શોધી શક્યા છીએ."૧૬૮ પણ વલ્લભભાઈએ ભાંગફોડિયા પ્રવૃત્તિ માટે સૂચનાઓ આપી
હોય તેવો કશો પુરાવો કદી મળ્યો નથી. પણ સંભવ છે કે સંદેશો અથવા વાહનવહેવાર તોડી
નાખવાની કોશિશ કરનાર કેટલાક લોકોને વલ્લભભાઈના શબ્દોથી પ્રોત્સાહન મળ્યું હોય.
હિંસાખોરી થશે તોપણ આ ચળવળ અટકવાની નથી, તેવું વલ્લભભાઈએ કહ્યું હતું.

૧૯૪૨માં ગાંધીજી પણ કેટલાક અંશે હિંસાચાર ચલાવી લેવા તૈયાર હતા, તે આપણે જોઈ
ગયા છીએ. પોતાના મંત્રી પ્યારેલાલ મારફતે તેમણે મોકલાવેલી વિખ્યાત સૂચના પરથી
જણાય છે કે ગાંધીજી જાતે અહિંસાને સંપૂર્ણતઃ વરેલા હોવા છતાં, આંદોલનમાં કેટલાક
હિંસાખોર લોકો જોડાય છતાં પણ આંદોલન ચાલુ રાખવા મક્કમ હતા :

આઝાદીના દરેક અહિંસક સૈનિકે કાગળ કે કાપડના ટુકડા પર 'કરેંગે યા મરેંગે' લખીને
પોતાના કપડા પર ચોંટાડી રાખવું. સત્યાગ્રહ કરવામાં મરી જાય તો અહિંસામાં ન
માનનાર બીજા લોકો કરતાં તે સૈનિક આ નિશાનીથી અળગો પડી આવશે.૧૬૯

અહમદનગરનો કિલ્લો હુસૈન નિઝામ શાહે સોળમી સદીની અધવચ્ચે બાંધ્યો હતો. તેની
દીકરી ચાંદબીબીએ આ કિલ્લામાં રહીને બે વખત ઘેરાનો સામનો બહાદુરીપૂર્વક કર્યો હતો
અને બીજા ઘેરા વખતે તેનું ખૂન થયું હતું. ત્યાર પછી આ કિલ્લો મુસલમાનો અને
મરાઠાઓના કબજામાં જતોઆવતો રહ્યો. સન ૧૮૦૩માં ડ્યૂક ઑફ વેલિંગ્ટને તેનો કબજો
લીધો.

આ કિલ્લા ફરતી એક માઈલ લાંબી પથ્થરની દીવાલ છે. વચ્ચે ચોકની ફરતે
લંબચોરસની દરેક બાજુએ એક માળ વાળી બૅરેક છે અને દરેક મકાનનો દરવાજો વચ્ચેના
ચોક તરફ છે. આમાંથી એક તરફની લાંબી બાજુનાં મકાનોમાં આ મહત્ત્વના રાજકેદીઓને
રાખવામાં આવ્યા હતા. દરેક ઓરડાની પાછળની બાજુ કિલ્લાની દીવાલ તરફ પડતી હતી તે