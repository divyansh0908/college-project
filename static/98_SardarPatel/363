૧૯૪૫-૪૭/વિજય ૩૬૩

મત ગણાય તો દરેક પ્રાંતમાં જૂથ અંગેના લોકમતનું વાજબી પ્રતિબિંબ પાડી શકાય. ખંડ
૧૯ના શબ્દોમાંથી આવો અર્થ તારવી શકાય. લીગે માગેલી ખાતરી તેને આપવામાં આવી.
"પણ આ ખાતરી અંગે કૉંગ્રેસને આ તબક્કે કશું જણાવવામાં આવ્યું નહીં."૯૯

બંધારણ સભા માટે ઉમેદવારી કરવા ઇચ્છતા કૉંગ્રેસી ઉમેદવારોને ખંડ ૧૯નો સ્વીકાર
દર્શાવતી ખાસ અનુમતિ પર સહી કરી આપવાનું જણાવવામાં આવે છે તે બાબતની પોતાની
ચિંતા વલ્લભભાઈએ જૂનની ૨૩મી તારીખે દર્શાવી, ત્યારે ક્રિપ્સે પોતાની શોધક-શક્તિનો
પરચો ફરી દેખાડ્યો. નિષ્ણાત ક્રિપ્સે તાબડતોબ ઉકેલ શોધી આપ્યો. આ પત્રકની ભાષા
બદલવામાં આવી. "૧૬મી મેની જાહેરાતના ખંડ ૧૯ના હેતુસર"ની જગાએ "૧૬મી મેની
જાહેરાતના હેતુસર" એવું નવું વાક્ય કાગળ પર લખવામાં આવ્યું.૧૦૦ મહાત્માજીને આ
ફેરફારની જાણ કરવામાં આવી ત્યારે વાઇસરૉય હાજર હતા. આ ફેરફાર લીગને જણાવવામાં
આવ્યો નહીં. અજંપો અનુભવતા વૅવેલે૧૦૧ પોતાના અંગ્રેજ સાથીઓ પર ચિઠ્ઠી લખીઃ

મને આ બાબતની ઘણી ફિકર થાય છે. મારી સમજ બરાબર હોય તો કાં તો આપણું
વલણ બદલાયું છે... અથવા તો ગાંધીજીને આપવામાં આવેલી ખાતરી પૂરેપૂરી રીતે
પ્રામાણિક નથી.૧૦૨

વાઇસરૉયે આ બાબતમાં મિશન જોડે ચર્ચા કરી. પણ ઉમેદવારી પત્રકમાં ખંડ ૧૯નો
ઉલ્લેખ ટકાવી રાખવાનો તેમનો પ્રયાસ નિષ્ફળ નીવડ્યો. તેમણે ડાયરીમાં લખ્યું છે: "આ
રાજકારણી નેતાઓ વાતો કરવામાં મારાથી ચડી જાય છે, અને મારે પાછા ખસી જવું
પડ્યું."૧૦૩

ક્ષણભર માટે તો આઝાદ, જવાહરલાલ અને રાજાજી ખંડ ૧૯ અને ફરજિયાત જૂથ સહિત
મે-૧૬ની યોજના પૂરેપૂરી સ્વીકારી લેવા તૈયાર થઈ ગયા. આઝાદ એટલા માટે તૈયાર થયા
કે આ તેમની યોજનાનું વિસ્તૃત રૂપ હતું. જવાહરલાલે મેની ૬ તારીખે જૂથ સ્થાપના
લગભગ સ્વીકારી લીધી હતી. રાજાજી આ વાટાઘાટો જલદી પૂરી થાય અને સ્વશાસનની
શરૂઆત થાય તે માટે ઉતાવળા થયા હતા.૧૦૪ પણ ફરજિયાત જૂથ સ્થાપના ખોટી છે અને
બૃહદ્ પાકિસ્તાન માટેનું પગથિયું છે, તેવા વલ્લભભાઈના અને મહાત્માજીના સ્પષ્ટ અને
મક્કમ દર્શનને કારણે આ ત્રણે મહાનુભાવોના અભિપ્રાયો જમીનદોસ્ત થઈ ગયા. જૂનની
શરૂઆતમાં લખેલા પત્રમાં વલ્લભભાઈ કહે છે, "કોઈ પણ પ્રાંતને તેની મરજી વિરદ્ધ કોઈ
પણ જૂથમાં જોડાવાની જોરતલબી કૅબિનેટ મિશન કરી શકે નહીં, અને તેણે ન કરવી
જોઈએ."૧૦૫

"પાકિસ્તાન માટેની જિન્નાહની માગણી હંમેશ માટે દફનાવી દેવામાં આવી છે" અને
"સમાન સંખ્યા માટેની તેમની માગણીનો અસ્વીકાર કરવામાં આવ્યો છે." આ બે વાતથી
ખુશ થયેલા વલ્લભભાઈ બે વાત સિવાયની મે-૧૬ની યોજના સ્વીકારી લેવા તૈયાર હતા.૧૦૬
એક વાંધો એ હતો કે આ યોજનામાં કેન્દ્ર સરકાર જોઈએ તેટલી મજબૂત ન હતી. અને બીજું
ખંડ ૧૯નું શું થાય તે તેમને સમજાતું ન હતું. "આસામના કૉંગ્રેસીઓ બાંય ચડાવીને ઊભા
થઈ ગયા હતા, અને આસામની વાત તણાઈ જાય તે ખ્યાલથી વલ્લભભાઈ જાતે પણ
ઊકળી ઊઠ્યા હતા."૧૦૭ વાયવ્ય સરહદ અંગે તેમનો આગ્રહ ઓછો હતો. આ પ્રાંત કૉંગ્રેસી