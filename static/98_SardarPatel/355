૧૯૪૫-૪૭/વિજય ૩૫૫

આવેલી ગલતફહમીને આ તારની તારીખ ખોટી ઠરાવે છે.✶

ફેબ્રુઆરીના ત્રીજા અઠવાડિયામાં હવાઈ દળના કેટલાક લોકો સેના વિસર્જનની ગતિ અને
પગારને કારણે ભૂખ હડતાળ પર ઊતર્યા. "વ્યાપક અસંતોષ ને વિદ્રોહ તરફ" જાણીબૂજીને
દોરી જવાના કેટલાક યુવાનોના રોમાંચક પ્રયાસ જેવો નૌકા સૈનિકોનો વિદ્રોહ ઘણી વધારે
ગંભીર ઘટના હતી.૬૦ આ વિદ્રોહ શરૂ કરનાર લોકોમાંથી એક બી. સી. દત્તે પાછળથી કબૂલ
કર્યું છે કે પોતે અને પોતાના સાથીઓ "બાળકબદ્ધિ"૬૧ હતા અને "તમામ રાજકીય
પક્ષોથી અપરિચિત હતા."૬૨ પણ તેઓ હિંમતબાજ હતા અને બેફામ પણ હતા. આઝાદ
હિંદ ફોજના બનાવે તેમને ઉત્તેજિત કર્યા હતા અને "ચપટી વગાડતામાં ભારતને આઝાદી"
મળી જશે તેવી તેમની ધારણા હતી. કેટલાક ગોરા અફસરોનું પક્ષપાતી વર્તન અને તેમને
આપવામાં આવતા ખોરાકના મુદ્દા પર ધ્યાન ચોંટાડીને પોતાના ઓછા ઉદ્દામવાદી
સાથીઓનો સહકાર તેમણે મેળવી લીધો હતો. આ વિદ્રોહ ફેબ્રુઆરીની ૧૯ તારીખે શરૂ
થયો. નૌસૈનિકોએ કિનારા પર આવેલા સંકેતમથક અને "તલવાર" નામના જહાજનો
કબજો મેળવી લીધો. જહાજ પરથી ઇંગ્લૅંડનો ધ્વજ ઉતારી નાખવામાં આવ્યો. નૌકાદળ
મધ્યસ્થ હડતાળ સમિતિ તાબડતોબ ચૂંટી કાઢવામાં આવી. વહાણમાંથી કિનારા પર અને
વહાણથી વહાણ પર સંદેશા મોકલવાની વ્યવસ્થા ગોઠવી લેવામાં આવી. સંખ્યાબંધ જહાજો
કબજે કરી લેવામાં આવ્યાં અને આ જહાજો પર કૉંગ્રેસ તથા લીગના ઝંડા ફરકાવવામાં
આવ્યા. કોઈ અફસર આ સૈનિક બળવામાં સામેલ થયો નહીં, પણ વિદ્રોહના યુવાન
આગેવાનો કોઈ પણ ભારતીય નેતા તૈયાર થાય તો તેને "આખું નૌકાદળ સોંપી દેવા"
સજ્જ હતા.૬૩

અરુણા અસફઅલીએ સન ૧૯૪૨માં ભૂગર્ભમાં રહીને કરેલી કામગીરી તથા ઉદ્દામવાદી
તરીકેની તેમની છાપ વિશે સૈનિકોને જાણકારી હતી. અરુણા અસફઅલી મુંબઈમાં છે તેવી
ખબર મળવાથી તેમણે તેનો સંપર્ક સાધ્યો. પણ દત્તે જણાવ્યું છે તેમ અરુણાએ તો અમને
માત્ર શાંત રહેવાની સલાહ આપી અને નૌકાદળના અધિકારીઓ જોડે અમારી ફરિયાદો અંગે
ચર્ચા કરશે તેવું અમને કહ્યું. વળી અરુણાએ નૌકાદળના વિદ્રોહીઓને વલ્લભભાઈનો અને
મુસ્લિમ લીગનો સંપર્ક સાધવાની દોરવણી આપી.૬૪ અરુણાએ નકારી કાઢ્યા હોવાથી આ
બળવાખોરોએ પોતાના વિષ્ટિકારોને વાઇસ-ઍડમિરલ ગૉડફ્રે પાસે મોકલ્યા, કારણ કે
નૌકાદળના તે વડા હતા. ઍડમિરલે તેમને હુકમ આપ્યો કે "તમામ સૈનિકો પોતપોતાનાં
વહાણોમાં અને બૅરેકોમાં પાછા ફરી જાય."૬૫ પણ નૌસૈનિકો આવું કરતા તૈયાર ન હતા.

✶ આવી ગલતફહમીના ત્રણ નમૂનાઓ આ સાથે રજૂ કર્યા છે :

"બળવો ફાટી નીકળ્યાને બીજે દિવસે - ફેબ્રુઆરીની ૧૯ તારીખે - બ્રિટિશ કૅબિનેટ મિશન
અંગેની જાહેરાત થઈ, તેમાં કેવળ જોગાનુજોગ કરતાં કંઈક વધારે છે." બ્રેશર, નેહરુ, પાનું ૩૦૮-

"સામ્રાજ્યની તાકાતનો અપરિહાર્ય નાશ ત્રણ કૅબિનેટ પ્રધાનોને ખાસ મિશન માટે મોકલવાના
એટલી સરકારના નિર્ણયનું વજૂદ સમજાવે છે." ગોપાલ, જવાહરલાલ નેહરુ ગ્રંથ - ૧, પા. ૩૧૨.
આ વાક્ય નૌકાદળના બળવાની વિગત આપ્યા પછી તરત જ લખાયું છે.

"મુંબઈના બળવાની અસર લંડનમાં પડી, કારણ કે બળવો ફાટી નીકળ્યા પછી બીજે દિવસે
ક્લેમેન્ટ એટલીએ જાહેર કર્યું કે ઇંગ્લૅંડના પ્રધાનમંડળના ત્રણ વરિષ્ઠ સભાસદો ભારત જશે."
એડ્વર્ડઝ, નેહરુ, પા. ૧૬૬.