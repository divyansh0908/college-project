૧૯૪૭-૪૮/સરટોચ ૪૪૯

આ કાગળથી ભારતની કાશ્મીર નીતિ ઘડવાનું કામ જવાહરલાલે પોતાના હાથમાં ઉપાડી
લીધું. રાજ્યોના મંત્રી તરીકે અને ભારતના સંરક્ષણમાં જરા સરખી તિરાડ પડે તો આપમેળે
તેને સંભાળવા ઊભા થઈ જનાર વલ્લભભાઈ અત્યાર સુધી આ કામ બજાવતા હતા.
જવાહરલાલ પોતાનું સ્થાન લેવા માગે છે તેનો ખ્યાલ આવતાંની સાથે વલ્લભભાઈ ત્યાંથી
ખસી ગયા. આનાથી આગળ જઈને કાશ્મીરમાં નેહરુના ઉદ્દેશ સફળ બનાવવા માટે
મહારાજા સાથેની પોતાની વગ વાપરવાનું પણ વલ્લભભાઈએ કબૂલ કર્યું. કાશ્મીરના નવા
પ્રધાનમંડળની બેઠકમાં મહાજન અધ્યક્ષપદે બેસી શકે તેવું મહારાજાને કહ્યા છતાં તેનું ખંડન
કરીને નેહરુએ પાછળથી ઠરાવ્યું કે મહાજને નીકળી જવું જોઈએ. વલ્લભભાઈએ પોતાની
નારાજગી દર્શાવી, પણ મહાજન પર તેમણે લખ્યું "તમારી હાજરી વિઘ્નરૂપ જણાતી હોય
તો તમે તેમને સગવડ કરી આપશો તેવી મારી ખાતરી છે."૧૦૪

કાશ્મીર સંભાળવા માટે જવાહરલાલે ખાતા વગરના પ્રધાન તરીકે ગોપાળસ્વામી
આયંગરની નિમણૂક કરી. આયંગર કાશ્મીરના જૂના દીવાન હતા, અને બંધારણના નિષ્ણાત
હતા. ગોપાળસ્વામીના પ્રવેશ અંગે વલ્લભભાઈ જોડે અગાઉ પરામર્શ થયો ન હતો, તેવું
દેખાય છે.૧૦૫ ગમે તેમ હોય પણ ગોપાળસ્વામી નેહરુની રાહબરી તળે કાશ્મીરનું ખાતું
સંભાળશે એટલું જ નહીં, પણ કાશ્મીર અંગેના હુકમો હવે પછીથી ગોપાળસ્વામી કાઢવાના
છે તેનો વલ્લભભાઈને કશો ખ્યાલ ન હતો. ડિસેમ્બરના પહેલા પખવાડિયા દરમિયાન
ગોપાળસ્વામી બે વખત કાશ્મીર જાય તે માટેની વલ્લભભાઈની અનુમતિ જવાહરલાલે
મેળવી લીધી હતી. પણ જવાહરલાલની ચાલબાજી વલ્લભભાઈ સમજ્યા ન હતા. રાજ્ય
ખાતામાં કાશ્મીર અંગે નેહરુ આગવો ભાગ ભજવવા માગે છે, તેવું પોતે કબૂલ કર્યાનો ખ્યાલ
વલ્લભભાઈને હતો. પણ કાશ્મીરને આ ખાતામાંથી કાઢી લેવામાં આવ્યું છે. તેવું
જવાહરલાલે માની લીધું અને ગોપાળસ્વામીને તેની સ્વતંત્ર જવાબદારી સોંપી દીધી.
કાશ્મીર માટે દોઢસો મોટરગાડીઓ ફાજલ પાડવાનો ગોપાળસ્વામીનો પંજાબના મુખ્ય
પ્રધાનને મોકલાયેલો તાર વલ્લભભાઈએ જોયો ત્યારે તેમને પહેલી જ વખત આ ખ્યાલ
આવ્યો. વલ્લભભાઈ નારાજ થયા. "આ સવાલ અંગે રાજ્ય ખાતાને પૂછવું જોઈએ, અને
તેની મારફતે નિરાકરણ થવું જોઈએ. આ બાબતના તમામ સંબંધિત દસ્તાવેજો આપ રાજ્ય
ખાતાની કચેરીમાં મોકલી આપો, તેવી મારી સૂચના છે અને ભવિષ્યમાં કાશ્મીર પ્રધાન
મંડળે રાજ્ય ખાતા જોડે સીધું કામ પાડવું, તેવી સૂચના પણ તેમને મોકલશો."૧૦૬

ગોપાળસ્વામીએ તે દિવસે જ જવાબ લખ્યો. પ્રધાનમંડળના સભાસદ તરીકે "કોઈ પણ
ખાતા અને બહારના લોકો કે તંત્રો વચ્ચે માત્ર ટપાલ ઑફિસ તરીકે કામ કરવાની" પોતાની
અનિચ્છા તેમણે દર્શાવી. મને "વિનંતી કરવામાં" આવી હોવાથી પોતે કાશ્મીરમાં બે
વખત ગયા છે, તેવું પણ તેમણે કહ્યું પણ સરદારના પત્રોના અનુસંધાનમાં પોતે "કાશ્મીરને
લગતી તમામ બાબતો"થી પોતાની જાતને અળગી પાડી દેશે, તેવું તેમણે જણાવ્યું.૧૦૭
આમાં ગોપાલસ્વામીનો કશો દોષ ન હતો. તેમણે વડા પ્રધાનના કહેવા મુજબ કર્યું હતું,
અને નાયબ વડા પ્રધાનનો આદેશ પાળી રહ્યા હતા. પણ નેહરુએ વલ્લભભાઈ જોડે
નિખાલસ વર્તાવ ન રાખ્યો હોવાને કારણે આ તકલીફ ઊભી થઈ હતી. કોઈ પણ પ્રધાન
સનંદી નોકરિયાત જેવું કામ કરવા રાજી ન હોય તેવું સ્વીકારી લઈને વલ્લભભાઈએ
ડિસેમ્બરની ૨૩મી તારીખે આયંગરને જણાવ્યું કે "હું મારો પત્ર પાછો ખેંચી લઉં છું, અને

પ.૨૯