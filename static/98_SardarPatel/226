૨૨૬ પટેલ

જણાવી શક્યા હોત. દર પખવાડિયે ડાહ્યાભાઈ મળવા આવે છે તેમની જોડે તમે સંદેશો
મોકલી શક્યા હોત." (૨૧-૮-૩૨)

ગાંધીજીની દલીલ એવી હતી કે આવું આપણે કેવી રીતે કરી શકીએ ? આવું કરવામાં તો
હોર અને મૅક્ડોનાલ્ડને આપેલા વચન ઉપરાંત જેલના કાયદાનો પણ ભંગ થાય. ગાંધીજીની
દલીલ એવી હતી કે આવા સમાચાર લોકોને એકાએક મળે તો વધારે સારું થાય. માલવિયાજી
અને રાજાજીને પણ "આંચકો આપવાની જરૂર હતી" . બંને તે વખતે જેલમાંથી છૂટ્યા હતા
અને રાજાજી કૉંગ્રેસના કામચલાઉ પ્રમુખ તરીકે કામ કરતા હતા. આ બંને આગેવાનો અંગ્રેજ
સરકારને નહીં, પણ હિંદી જનતાને તો પલટાવી શકે તેમ હતા. આ હકીકત પણ મહત્ત્વની
હતી. સવર્ણો અને અંત્યજો અલગ મતાધિકાર અંગે સર્વસંમત વિકલ્પ ઘડી કાઢે તો અંગ્રેજ
સરકાર તેનો સ્વીકાર કરી લેવા બંધાયેલી હતી. ખુદ મૅક્ડોનાલ્ડે જ આ વાત કરી હતી.

ના, ના, વલ્લભભાઈ. અગાઉથી વાત ફેલાય તો નુકસાન થયા વગર રહે નહીં. આ
સારવારમાં આંચકો આપવાની જરૂર છે. તમે બંને કેટલાક પ્રમાણમાં મારા નિર્ણયમાં
સામેલ છો. પણ આખરી જવાબદારી મારા એકલાની છે.... તમે આટલી બધી ચિંતા
કરો નહીં. (૨૧-૮-૩૨)

બે દિવસ પછી "તમને હજુ પણ કંઈ શંકા છે ખરી ?" તેવું મહાત્માજીએ પૂછ્યું, ત્યારે
વલ્લભભાઈએ જવાબ વાળ્યો, "પ્રસંગ પતી જશે પછી જ બધું સ્પષ્ટ સમજાશે.... ગમે
તેમ હોય પણ તમારી જોડે દલીલો કરવાથી કશું વળવાનું છે ? મને તો હજી પણ લાગે છે કે
એક યા બીજી રીતે તમે દુનિયામાંથી વિદાય થાઓ તો તેમને (અંગ્રેજોને) ખૂબ શાંતિ
થાય." (૨૩-૮-૩૨)

ગાંધીજી સાચા હતા. ચોંકી ઊઠેલા માલવિયા, રાજાજી, ટાગોર, રાજેન્દ્રપ્રસાદ, સપ્રુ
અને બીજા સંખ્યાબંધ આગેવાનો ખૂબ સક્રિય બની ગયા. ગાંધીજીનું જીવન બચાવવા માટે
સ્થાપિત રૂઢિઓમાં ફેરફાર થવો જોઈએ તેવી માગણી એક પછી એક સવર્ણ આગેવાનો કરવા
લાગ્યા. અંત્યજો માટે મંદિરો ખૂલવા લાગ્યાં. બ્રાહ્મણો તેમની જોડે જમવા લાગ્યા.
અસ્પૃશ્યતાનાબૂદી સંઘ (અનટચેબિલિટી ઍબોલિશન લીગ)ની સ્થાપના થઈ. અંત્યજોના
પ્રવક્તા આંબેડકર તથા અન્ય આગેવાનોએ અલગ મતાધિકારની માગણી પડતી મૂકવી,
તેવો આગ્રહ થવા લાગ્યો.

સરકારે પણ આ બધાનો વિરોધ કર્યો નહીં અથવા તેમાં વિઘ્ન નાખ્યું નહીં. દયાભાવ કે
રાજકીય શાણપણ અથવા બંને કારણોથી પ્રેરાઈને સરકારે સર્વસંમત વિકલ્પની શોધ કરી
રહેલા આંબેડકર, રાજાજી, માલવિયા તથા અન્ય આગેવાનોને ઉપવાસી ગાંધીને મળવા
જવાની પરવાનગી આપી. જેલના કમ્પાઉન્ડમાં આંબાના ઝાડ નીચે ઇસ્પિતાલના સફેદ
ખાટલા પર ગાંધીજી સૂતા હતા. સાબરમતી જેલમાંથી ખસેડીને કસ્તૂરબાને પોતાના પતિની
બાજુમાં લાવવામાં આવ્યાં. ટાગોર આવ્યા. હિંદુ સમાજ આખરે પોતાના કલંક અંગે જાગ્રત
થવા લાગ્યો હતો તેની નોંધ લઈને ટાગોર ત્યાર પછી થોડા વખતમાં જ કહ્યું કે "આ
ચમત્કાર તો આપણે નજરોનજર થતો જોયો છે."૧૩૨ અલગ મતાધિકારના બદલે અંગ્રેજ
સરકારે આપેલી બેઠકો કરતાં ધારાસભાની વધારે બેઠકો અંત્યજોને આપવાની દરખાસ્ત