કૉંગ્રેસના ઇતિહાસલેખક લખે છે તેમ "આંખના પલકારામાં સત્યાગ્રહનું સ્થાન ધારાસભા
પ્રવેશે લઈ લીધું."૧ છૂટ્યા પછી ચાર દિવસે વલ્લભભાઈએ મહાદેવભાઈને કહ્યું કે "બધાને
ધારાસભામાં મોકલ્યા પછી હું પાછો ઘેર જઈશ."૨ ઘેર એટલે જેલમાં. પણ આ મશ્કરીમાં
કહેવાયું હતું. જેલ ભરી દેનાર માણસ હવે ધરાસભાઓ ઊભરાવી દેવાનો પાઠ ભજવવાના
હતા. સન ૧૯૩૪ની આખરમાં કેન્દ્રની ધારાસભાની ચૂંટણી થવાની હતી. ગાંધીજીના
પ્રોત્સાહનથી કૉંગ્રેસે આ ધારાસભામાં પ્રવેશ કરવાનું ઠરાવ્યું. જેલમાંથી છૂટ્યા પછી
વલ્લભભાઈ કૉંગ્રેસપ્રમુખ તરીકે સક્રિય બન્યા હતા અને આ ચૂંટણીમાં કૉંગ્રેસનો વિજય પાકો
કરવાનું કામ તેમણે જાતે ઉપાડી લીધું. તેમના નાકનું ઑપરેશન કરાવવું પડે તેમ હતું, અને
સરકારે તેમને છોડવા માટે આ કારણ દર્શાવ્યું હતું. પણ આ સારવાર મોકૂફ રાખવામાં
આવી. ગુજરાતના સાથીઓને મળવાની ઇચ્છા પણ તેમને દબાવી રાખી. "તમારી પાસે
હાલ તુરત આવી શકું તેમ નથી" તે માટે માફી માગીને "સરકારનો વિરોધ કરવાની
લાલચ" હાલ તુરત પડતી મૂકવાની તેમણે હાકલ કરી. "પરેશાની ભોગવતા ખડૂતોને
મદદરૂપ થવું" તે પહેલું કામ છે, તેવી સલાહ તેમણે આપી. અને પ્રતિબંધ ઊઠી ગયો
હોવાથી "કૉંગ્રેસ સમિતિઓને ફરી સજીવન કરવા"નું કામ તેમને સોંપ્યું.૩

નાશિકથી વલ્લભભાઈ મુંબઈમાં સેન્ડહર્સ્ટ રોડ પરના પોતાના દીકરાના ફ્લૅટમાં, ગયા
હતા અને ગુજરાતના ખેડૂતો માટે દસ લાખ રૂપિયા આપવા માટે તેમણે શહેરના વેપારીઓને
વિનંતી કરી. મણિબહેન, ડાહ્યાભાઈ, બિપિન જોડે થોડો વખત રહ્યા પછી, પોતાના
છુટકારા બાદ પખવાડિયામાં વલ્લભભાઈ કારોબારીની બેઠકમાં પ્રમુખપદ સંભાળવા માટે
બનારસ ગયા. બનારસમાં તેમને ગાંધીજી અને મહાદેવભાઈ મળ્યા. કૉંગ્રેસ સમાજવાદી
પક્ષના પહેલા સંમેલનના પ્રમુખ આચાર્ય નરેન્દ્ર દેવ પણ તેમને મળ્યા. સમાજવાદીઓ
અંગેનો પોતાનો મત વલ્લભભાઈએ નિખાલસ રીતે દેવને જણાવ્યો. થોડા દિવસ પછી
મહાદેવભાઈએ વલ્લભભાઈને લખ્યું "તમારી ચોખ્ખી વાતની નરેન્દ્ર દેવ પર સારી છાપ
પડી છે. તેમણે બાપુને કહ્યું કે 'મહેરબાની કરીને અમારી ભૂલ સુધારજો, અને અમારી
પાસેથી કામ લેજો. અમને જુદા ગણશો નહીં.'૪

એપ્રિલમાં વલ્લભભાઈને જે અચોકક્સતા જણાતી હતી તે હવે દૂર થઈ ગઈ હતી. તેમનો
ઉદ્દેશ સ્પષ્ટ હતો - કૉંગ્રેસને મજબૂત બનાવવી. ગાંધીજીએ બીજી ચોંકાવનારી જાહેરાત કરી
કે પોતે કૉંગ્રેસ છોડી દેશે. આ વખતે આ વિચારસ્પષ્ટતા વલ્લભભાઈને ઉપયોગી થઈ પડી.
રાજકીય પ્રવૃત્તિ અંગે જાતે લાદેલા પ્રતિબંધની મુદત ઑગસ્ટની આખરમાં પૂરી થતી હતી,
ત્યારે મહાત્માજી કંઈક જાહેરાત કરશે, તેવી અપેક્ષા રાખવામાં આવતી હતી. પણ આવા
નિર્ણયનો કોઈને ખ્યાલ હતો નહીં. રાજાજી અને મૌલાના આઝાદ ગભરાઈ ઊઠ્યા.
મહાત્માજી આ ધમકી અમલમાં મૂકે તો ચૂંટણીમાં જીતવાની કૉંગ્રૅસની તક નેસ્તનાબૂદ થઈ
જશે, તેવો ડર રાજાજીને હતો. તેમણે ગાંધીજીને તાર કર્યો. "તમે અત્યારે કૉંગ્રેસમાંથી

૨૪૩