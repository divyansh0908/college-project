૧૯૪૭-૪૮/સરટોચ ૪૫૩

કશી જરૂર દેખાતી ન હતી, કારણ કે માઉન્ટબૅટન ૧૯૪૮ની અધવચ્ચે તો જવાના હતા.
પ્રસંગો પલટાયા ત્યાં સુધી જિન્નાહની અપેક્ષા એવી હતી કે કાશ્મીર પાકેલા ફળની માફક
પોતાના ખોળામાં ટપકી પડશે.૧૧૮ વલ્લભભાઈને હૈદરાબાદ માટે આવી જ અપેક્ષા હતી.

સન ૧૯૪૭ના ડિસેમ્બરમાં ચાળીસ રાજ્યોને મધ્ય પ્રાંત અને ઓરિસ્સામાં ભેળવી
દેવામાં આવ્યાં, ત્યારથી આખા હિંદુસ્તાનમાં સંમિલનની પ્રક્રિયા શરૂ થઈ. આ જાતનું
સંમિલન કરી નાખવામાં સરદારે જે દૃઢતા અને જે ઝડપ દાખવ્યાં, તેનું પૂર્વદર્શન અગાઉના
બનાવોમાં જોવા મળતું નથી. સંભવ છે કે કાશ્મીર અને હૈદરાબાદ સંબંધે તેમની પ્રવૃત્તિ પર
અંકુશ મુકાયો હોવાથી તેમણે અન્યત્ર વધારે ઝડપથી કામ ઉપાડ્યું. ૧૯૪૮ના જાન્યુઆરીમાં
સરદારે એવો દાવો કર્યો કે આવું સંમિલન મોડું કરવામાં ગંભીર જોખમ હતું, અને "આ તક
સરી જવા દેવી" તે તદ્દન મૂર્ખતા જ ગણાય.૧૧૯

નીલગિરિના ટચૂકડા રાજ્ય(વસતી ૭૩,૧૦૯ અને વિસ્તાર ૨૮૪ ચો.માઈલ)માં
સંમિલનની સૌથી પહેલી સંભાવના અને મોડું કરવાનાં જોખમ સૌથી પહેલાં દેખાયાં.
ઓરિસ્સા પ્રદેશમાં જડાયેલા આ ટચૂકડા રજવાડા પાસે વિસ્તાર, નાણાં કે આવડતવાળા
માણસોનો અભાવ હતો. લોકરાજ્ય માટે દબાણ કરી રહેલા પ્રજામંડળ અને રાજા વચ્ચે
ઝઘડો ચાલતો હતો. ત્યાંના આદિવાસીઓ અને બિનઆદિવાસીઓ વચ્ચે સંઘર્ષ જામ્યો હતો
અને તેમાં સામ્યવાદીઓ સંડોવાયા હોય તેવું જણાતું હતું. હૈદરાબાદ ભારત સાથે જોડાય
તેનો વિરોધ કરનાર આતંકવાદી મુસલમાન જૂથ રઝાકાર જોડે સામ્યવાદીઓએ સંબંધ
સ્થાપ્યો હતો તેવી જાણકારીને કારણે વલ્લભભાઈ આ બાબતમાં વધારે ચિંતા સેવતા હતા.
નીલગિરિનું વહીવટી તંત્ર પડી ભાંગ્યું હોવાથી તેનો વહીવટ ચલાવવા માટે કેન્દ્ર સરકારે
નવેમ્બરમાં ઓરિસ્સાની પ્રાંત સરકારને આદેશ આપ્યો. વહીવટ સંભાળી લેવાનું કામ
તાબડતોબ અને સફાઈપૂર્વક બજાવી લેવામાં આવ્યું. પોતે રાજ્ય સંભાળી શકવા અસમર્થ છે
તેવું નીલગિરિના રાજાએ જાહેર નિવેદનમાં સ્પષ્ટ રીતે કહ્યું. નીલગિરિ જેવા અન્ય પાડોશી
રાજ્યોમાં પણ આવો અસંતોષ અને અંધાધૂંધીની સંભાવના છે તેવું જાણનાર વલ્લભભાઈએ
ઓરિસ્સા અને મધ્ય પ્રાંતમાં આવેલાં ઓરિસ્સા-છત્તીસગઢનાં તમામ રાજ્યોને ભેળવી
લેવાની શક્યતા તાબડતોબ સમજી લીધી.

ઓરિસ્સામાં ૨૭ અને છત્તીસગઢમાં ૧૪ મળીને કુલ ૪૧ રાજ્યો હતાં. તેમાંથી કેટલાંક તો
નીલગિરિ કરતાં પણ નાનાં હતાં. પણ કેટલાંક રાજ્યો મોટાં હતાં. છત્તીસગઢમાં બસ્તર
રાજ્યનો વિસ્તાર ૧૩,૦૦૦ ચો.માઈલ હતો અને વસતી પાંચ લાખની હતી. ઓરિસ્સાના
મયૂરભંજનો વિસ્તાર ૪,૦૦૦ ચો. માઈલ અને વસતી દસ લાખની હતી. આ બંને રાજ્યો
સૌથી મોટાં હતાં. આ બધાં રાજ્યોમાં ઘણી ખનિજ સંપત્તિ હતી અને મોટા ભાગની વસતી
આદિવાસીઓની હતી. ઘણાં રાજ્યોમાં પ્રજામંડળો ઘણાં સક્રિય હતાં. આમાંથી કોઈ પણ
રાજ્ય પાસે સારા વહીવટકારો ન હોવાથી તેમણે ઓરિસ્સા, મધ્ય પ્રાંત કે બિહાર પર
આધાર રાખવો પડતો હતો. આઝાદી અગાઉ આ બધાં રાજ્યોનો વહીવટ મોટા ભાગે કેન્દ્ર
સરકારના રાજ ખાતાના અમલદારો ચલાવતા હતા. અને સન ૧૯૪૦માં ભારત મંત્રી ઝેટલૅન્ડે
ઓરિસ્સા વિસ્તારનાં તમામ રાજ્યો ઓરિસ્સામાં ભળી જાય તેવી સંભાવના દર્શાવી હતી.૧૨૦
આવા સંભવથી ડર અનુભવતાં અને એકબીજાનો આધાર શોધતાં કેટલાંક રાજ્યોએ આઝાદી