૧૯૩૯-૪૫/બંધનગ્રસ્ત ૩૦૫

પ્રાદેશિક ઘટકના લોકોની જાહેર થયેલી અને સ્થાપિત થયેલી ઇચ્છાની વિરુદ્ધ તેમને ભારતીય
સંઘમાં રાખવા માટે જબરદસ્તી કરવાની કલ્પના પણ પોતે કરી શકે તેમ નથી.૯૯ આવી
જાહેરાત માટે આઝાદની ઇચ્છા હતી. જવાહરલાલે ઘડેલા આ ઠરાવની જોડે વલ્લભભાઈ
પણ સહમત થયા હતા.૧૦૦

સન ૧૯૪૨ના માર્ચમાં ભારતના લોકોએ એક વરસ કરતાં વધારે સમય બાદ સુભાષનો
અવાજ સાંભળ્યો. આ અવાજ બર્લિન રેડિયો પરથી સંભળાયો, અને ભારતની આઝાદી
માટે ધરી રાજ્યોની સહાય લેવા માટે સુભાષ તૈયાર હોવાનું સાબિત થયું. એપ્રિલની ૧૨મી
તારીખે જવાહરલાલે જાહેર કર્યું કે જરૂર પડે તો "યુદ્ધના મેદાનમાં પોતે સુભાષ બોઝ સામે
પણ લડશે."૧૦૧ પણ સંખ્યાબંધ હિંદીઓ સુભાષનાં સાહસ અને કાબેલિયતના પ્રશંસક બની
ગયા. આઝાદના કહેવા મુજબ ગાંધીજી પણ આવો આદર ધરાવતા હતા. મૌલાનાએ
પાછળથી લખ્યું છે કે "મહાત્માજીનાં અનેક વાક્યો પરથી મને ખાતરી થઈ છે કે સુભાષ
બોઝ છટકી ગયા તેનાથી ગાંધીજી ખૂબ પ્રભાવિત થયા હતા."૧૦૨

બ્રિટન વિરોધી જાપાનના કેટલાક પ્રશંસકો ભારતમાં હતા, તે આપણે જોઈ ગયા છીએ.
ક્રિપ્સની મુલાકાત પછી તેમની સંખ્યા વધી. ઇતિહાસની પાર્શ્વદૃષ્ટિએ જોઈએ તો આ
મુલાકાત છેતરપિંડી જેવી હતી. ઇંગ્લૅંડ ઘણું વાજબી વલણ ધરાવે છે, અને હિંદીઓમાં
જબરદસ્ત વિખવાદ છે, તેવું દુનિયાને દેખાડવાની આ એક ચાલબાજી હતી. કૉંગ્રેસે આ
ચાલબાજીનો સામનો કેવી રીતે કરવો ? જાપાન સૌથી મોટો દુશ્મન છે, તેવું પ્રમેય સ્વીકારી
લેનાર રાજાજીની દરખાસ્ત એવી હતી કે કૉંગ્રેસે પોતાના એક દુશ્મન મુસ્લિમ લીગ જોડે
દોસ્તી બાંધવી. આ દોસ્તી બંધાય તો બ્રિટને આઝાદી આપવી જ પડશે, ભારત સાથીઓના
પક્ષે લડશે અને જાપાનને ખાળી શકાશે.

પણ ગાંધીજીનું પ્રમેય એવું હતું કે બ્રિટન ભારત છોડી જવા રાજી નથી. ક્રિપ્સની
મુલાકાતથી આ પ્રમેય વધારે સાચું જણાયું. સત્તા છોડવાની અનિચ્છા, ભારતનું વિભાજન
કરવાને તૈયારી અને મલાયા, સિંગાપુર અને બર્માની માફક છેલ્લી ઘડીએ ભારતને ત્યજી
જવાની તૈયારી - આ બધાં કારણસર હિંદીઓ બ્રિટનને ધિક્કારતા થયા હતા. આ ધિક્કારને
સ્થાને પ્રેમ પ્રગટાવવો હોય તો, ગાંધીજીના મત મુજબ, એક જ માર્ગ હતો કે બ્રિટને
વ્યવસ્થિત રીતે ભારતમાંથી ખસી જવું અથવા "ભારત છોડો" . બ્રિટન ખસી જાય તો
હિંદુઓ અને મુસલમાનો પોતાના મતભેદ મિટાવી દેશે. ગાંધીજીએ સ્પષ્ટતા કરી કે ખસી
જવાનો અર્થ એ નથી કે "દરેક અંગ્રેજ ભારતમાંથી ચાલ્યો જાય" પણ "ભારતમાં બ્રિટનનું
આધિપત્ય સમાપ્ત કરવું" તેવો અર્થ છે. "આવું થાય તો દરેક અંગ્રેજ મિત્ર બની
જશે."૧૦૩

મહાત્માજી અને રાજાજી વચ્ચે પસંદગી કરવાનું કામ વલ્લભભાઈ માટે જરા પણ મુશ્કેલ
ન હતું. હિંદુમુસ્લિમ એકતાની શોધ કરી રહેલા રાજાજીએ કૉંગ્રેસ કારોબારીનો
આત્મનિર્ણયનો અધિકાર માન્ય રાખવાના ઠરાવનો અર્થ એવો તારવ્યો કે તેમાં
"પાકિસ્તાનનો સૌદ્ધાંતિક સ્વીકાર" કરી લેવામાં આવ્યો છે. આવું અર્થઘટન વલ્લભભાઈને
તદ્દન વાહિયાત જણાયું. છતાં રાજાજીની દોરવણી અનુસાર મદ્રાસના કૉંગ્રેસી ધારાસભ્યોએ
૨૪મી એપ્રિલે એવી દરખાસ્ત રજૂ કરી કે મુસ્લિમ બહુમતી વિસ્તારોને અલગ પાડવા
માટેનો લીગનો આગ્રહ મંજૂર રાખવામાં આવે. રેડિયો પર આ સમાચાર સાંભળીને
વલ્લભભાઈને "અત્યંત આઘાત લાગ્યો" .૧૦૪ સરદારે રાજાજીને ઠપકો આપ્યો અને આ

પ.૨૦