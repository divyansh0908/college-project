૧૯૨૨-૨૯/સરદાર ૧૧૭

પોતાના ભાઈની ભૂલ ખાનગીમાં કબૂલ કરવા છતાં વલ્લભભાઈ સરકારને તેણે આપેલી
બાંયધરીમાંથી છટકવા દેવા તૈયાર ન હતા. સપ્ટેમ્બરની પહેલી તારીખે તેમણે સરકારને
વિધિસર ચેતવણી આપી કે કેદીઓને ચોવીસ કલાકમાં છોડી મૂકવામાં નહીં આવે તો
સમાધાનની શરતોની પૂરી વિગતો પોતે જાહેર કરશે અને સત્યાગ્રહ ફરીથી શરૂ કરવામાં
આવશે. આ ચેતવણીને પરિણામે સરકારી તંત્રમાં આંતરિક સંઘર્ષ શરૂ થયો અને સ્લાય તથા
જોશી કમિશનર સામે જુદ્ધે ચડ્યા. સાંકેતિક ભાષામાં આ સમસ્યા અંગે વાઇસરૉય રીડિંગ
અને ભારત મંત્રી પીલને વાકેફ કરવામાં આવ્યા. અને આ બંનેએ કચવાતા મને
વલ્લભભાઈએ આપેલી મુદત પૂરી થયા અગાઉ કેદીઓને છોડી મૂકવાનો આદેશ આપ્યો.
સપ્ટેમ્બરની ૩ તારીખે બજાજ, વિનોબા અને રવિશંકર મહારાજ સહિત તમામ કેદીઓ છૂટી
ગયા.

ઝંડા સત્યાગ્રહમાં સરકારનો પરાજય થયો ન હતો. વલ્લભભાઈએ એ વિજય નહીં પણ
હક્ક પ્રસ્થાપિત થયાની અને માનભર્યા અંતની વાત કરી હતી. પીલ પર લખેલા ખાનગી
પત્રમાં વાઇસરૉય રીડિંગ જણાવે છે કે કૉંગ્રેસી આગેવાનો જોડે વાટાઘાટો થઈ અને તેમની
જોડે સમાધાનની શરતો ઠરાવવામાં આવી. આ બંને હકીકતોથી એવું સમર્થન મળે છે કે
સરકાર પર સતત દબાણ લાવવામાં આવે તો ધાર્યાં પરિણામ મેળવી શકાય છે.૨૩ સેનાપતિ
તરીકે પહેલી જ વખત કામ કરનાર વલ્લભભાઈને આ લડતના પરિણામથી સંતોષ થાય તે
સ્વાભાવિક છે. છૂટેલા સત્યાગ્રહીઓના ખમીરથી પણ તેમને ઘણું પ્રોત્સાહન મળ્યું. આ
કેદીઓએ તેમને જણાવ્યું :

જેલમાં અમે વેઠેલી યાતનાથી અમારા ઉત્સાહમાં તલપૂર ઘટાડો થયો નથી. ઊલટું તેમાં
વધારો થાય છે. મહેરબાની કરીને અમને આવાં બીજાં કામ સોંપજો.૨૪

પટેલબંધુઓ વચ્ચે નાગપુરમાં સહકારથી કામ થયું તેને કારણે સ્વરાજ પક્ષના બળવા
સામે નાફેરવાદીઓનો અણગમો દૂર થયો નહીં. આ અસંતોષ નવેમ્બર સુધી ચાલુ રહે તો
ચૂંટણીમાં સ્વરાજ પક્ષના ઉમેદવારોએ સહન કરવું પડે. આ મુશ્કેલી નિવારવા માટે
સપ્ટેમ્બરમાં કૉંગ્રેસનું ખાસ અધિવેશન બોલાવવામાં આવ્યું. આ અધિવેશન દિલ્હીમાં
મળ્યું અને માત્ર ૩૫ વરસની ઉંમરના મૌલાના અબુલ કલામ આઝાદ તેના પ્રમુખ તરીકે
ચૂંટાયા. એક સિવાયના તમામ મહત્ત્વના આગેવાનોએ પોતપોતાનાં મંતવ્યો જાહેર કરી દીધાં
હતાં. દિલ્હી અધિવેશનની અગાઉ છૂટેલા અને મુસલમાનોના સર્વમાન્ય અગ્રણી મહમ્મદ
અલીએ કશું જાહેર કર્યું ન હતું. મહમ્મદ અલી, રાજાજી અને વલ્લભભાઈ સાથે મળીને
અધિવેશનમાં સ્વરાજ પક્ષના લોકોને શિકસ્ત આપશે તેવી આશા કેટલાક નાફેરવાદીઓ
સેવતા હતા. પણ બે ફટકાને કારણે તેમની આશા ધૂળમાં મળી ગઈ. રાજાજીને ઘણી
નબળાઈ લાગતી હતી. તેથી પોતે દિલ્હી જવાના નથી, તેવું તેમણે જણાવ્યું. "આપણા
આગેવાન મહમ્મદ અલી છે" તેવું તેમણે કહ્યું.૨૫

પણ ધારાસભાઓના સૌથી વધુ બોલકા અને સૌથી કઠોર ટીકાકાર મહમ્મદ અલીએ
બીજો ફટકો માર્યો. દિલ્હી અધિવેશનમાં તેમણે ઠરાવ રજૂ કર્યો કે જેમને ધારાસભાઓમાં
જવું હોય તેમને જવાની અનુમતિ કૉંગ્રેસે આપવી. વલ્લભભાઈ, બજાજ, રાજેન્દ્રપ્રસાદ