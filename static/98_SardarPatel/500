૫૦૦ પટેલ

ઊંચા કર્યા પછી જ અટક્યા. વલ્લભભાઈ પણ ગળગળા થઈ ગયા હતા અને ગદ્ગદ અવાજે
તેમણે સભાને જણાવ્યું:

તમારા સૌના પ્રેમ અને આદરનું જે દર્શન મેં હમણાં જ જોયું છે, તે મારી યાદદાસ્તમાં
કાયમ રહેશે. નદીના ભાઠામાં ત્રણચાર કલાક ગાળ્યા ત્યારે પણ હું દેશવાસીઓને ચિંતા
કરાવું છું તેવા વિચાર મારા મનમાં ચાલતા હતા.૩૨

અઠવાડિયા પછી સંસદ ભવનના બગીચામાં સાંસદોએ તેમને માટે સંધ્યા-સમારોહ
યોજ્યો અને વલ્લભભાઈ જેમાં બેસીને નદીના ભાઠામાં ઊતર્યા હતા તે ડવ જાતના વિમાનની
પ્રતિકૃતિ પોતાના વતી વલ્લભભાઈને અર્પણ કરવાની તેમણે નેહરુને વિનંતી કરી. તેમના
સ્નેહનું, અને નસીબનો ઉપકાર માનવાનું, આ પ્રતીક છે તેવું સાંસદોએ જણાવ્યું.
વલ્લભભાઈ ફરી વખત દ્રવી ઊઠ્યા, પણ આ પ્રતીક પોતે હવાઈ દળને મોકલી આપશે તેવું
તેમણે જાહેર કર્યું.

વલ્લભભાઈ જયપુરમાં બૃહદ્ રાજસ્થાન સંઘના મંગળાચરણ માટે ગયા હતા. આ સંઘ
ત્રણ તબક્કે રચાયો હતો. કોટા-બુંદી, ડુંગરપુર જેવાં નવ રાજ્યોનો રાજસ્થાન સંઘ
સ્થપાયો. પછી આ સંઘમાં ઉદયપુર જોડાયું. ઉદયપુરનો રાજવંશ ઈ.સ. ૭૩૪થી શરૂ થયો
હતો અને આ વંશમાં રાણા પ્રતાપ જેવા વીરનરો પાક્યા હતા. ત્યાર પછી ૧૯૪૯ના માર્ચની
૩૦ તારીખે ચાર મોટાં રજપૂત રાજ્યો - જયપુર, જોધપુર, બિકાનેર અને જેસલમીર -
તેમાં સામેલ થયાં અને બૃહદ્ રાજસ્થાન સ્થપાયું. આ બૃહદ્ સંઘ મે માસમાં હજી વધારે
વિસ્તીર્ણ બન્યો, કારણ કે એક વરસ અગાઉ અલ્વર, ભરતપુર, ધોળપુર અને કરૌલીનાં
રાજ્યોએ બનાવેલા માત્સ્ય સંઘનું તેમાં ઉમેરણ કરવામાં આવ્યું. જયપુરના મહારાજા આ
બૃહદ્ રાજસ્થાન સંઘના રાજપ્રમુખ બન્યા અને જયપુર રાજધાનીનું શહેર બન્યું. પણ
ઉદયપુરની વીરત્વભરી પરંપરાને ધ્યાનમાં લઈને ઉદયપુરના રાજવીને ઉપ-રાજપ્રમુખ
બનાવવામાં આવ્યા અને દરેક વિધિ પ્રસંગે જયપુરના મહારાજા સ્વેચ્છાએ તેમને અગ્રતાક્રમ
આપશે તેવું ઠરાવવામાં આવ્યું.

સરદારનાં અનેક ઉચ્ચારણોમાં વારંવાર મહાત્માજીના ઉલ્લેખ થયા કરતા. મહાત્માજીની
હત્યાને તેમણે "કાયમી કલંક"૩૩ ગણાવ્યું અને તેનાથી "આપણી નાલાયકી સિદ્ધ થાય
છે"૩૪ તેવું તેમણે કહ્યું. ૧૯૪૮ના નવેમ્બરમાં વારાણસીમાં તેમણે કહ્યું કે "આપણામાંથી
જ એક ઊંધે રસ્તે ચડેલા યુવાને આ કૃત્ય કર્યું" તે "આપણે કદી ભૂલી શકીએ નહીં અને
માફ પણ કરી શકીએ તેમ નથી."૩૫ તેમણે ઉમેર્યું કે "હું ગાંધીજીનો આજ્ઞાંકિત સિપાહી
હતો. તેમની તપસ્યાથી આપણને આઝાદી મળી. હું તેમનો અનુયાયી બન્યો, કારણ કે
અમારાં મંતવ્યો એકસરખાં જ હતાં."૩૬ ત્રણ મહિના પછી વલ્લભભાઈએ કહ્યું કે "અમારી
છેલ્લી મુલાકાત વખતે રેંટિયો કાંતી રહેલા ગાંધીજીનું ચિત્ર હવે હંમેશાં મારી નજર સામે
તરવર્યા કરે છે."૩૭ સન ૧૯૪૯ના ઑગસ્ટની ૧૫મી તારીખે સરદારે સ્વાતંત્ર્ય દિને આપેલા
સંદેશામાં તેમણે "ગાંધીજીના જાદુઈ પ્રભાવથી અમે બધા હિંમત અને સમતુલા દાખવતા
થયા" તેવો ઉલ્લેખ કર્યો છે. કૉંગ્રેસીઓમાં ચાલી રહેલા ઝઘડાઓને તેમણે "તે ઊંચાઈથી