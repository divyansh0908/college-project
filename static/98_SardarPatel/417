૧૯૪૫-૪૭/વિજય ૪૧૭

સરદાર પટેલે મને વાત વાતમાં જણાવ્યું કે ઇન્દોર જે કંઈ કરે તેની પોતાને કશી ગણના
નથી. સરદાર પટેલનો હેતુ સિદ્ધ થઈ શકે તેટલી સંખ્યામાં રાજ્યો જોડાઈ ચૂક્યાં છે....
મારા પર રાજવી તરફી હોવાનો આક્ષેપ મૂકવામાં આવે છે અને સરદાર પટેલ માટે પણ
આવું કહેવાઈ રહ્યું છે.... મારો મત એવો છે કે સરદાર પટેલ પંદરમી ઑગસ્ટ પછી
આટલા ઉદાર રહી શકશે નહીં.૩૮૧

થોડા દિવસ પછી રજવાડા ખાતાને ટપાલનું સાદું પરબીડિયું મળ્યું તેમાં યશવંતરાવની
સહી ધરાવતું જોડાણખત હતું.૩૮૨

જોધપુરઃ મહારાજા હણવંતસિંઘ પણ ભોપાળ અને ઇન્દોરના રાજવીઓ માફક જોડાવામાં
આનાકાની કરતા હતા. "બનેલા બનાવોની" સાચી જાણકારી પોતાના કસમ સાથે
માઉન્ટબૅટનને આપનાર ભોપાળના હમીદુલ્લાહે જણાવ્યું કે "ઑગસ્ટની ૬ઠ્ઠી તારીખની
આસપાસ" જોધપુરના મહારાજા હમીદુલ્લાહના દિલ્હી ખાતેના નિવાસસ્થાને આવ્યા.
તેમણે કહ્યું કે "જિન્નાહ શી શરત આપે છે તે જાણવા માટે પોતે વહેલામાં વહેલી તકે
જિન્નાહને મળવા માગે છે." થોડા કલાક પછી હમીદુલ્લાહ અને હણવંતસિંઘ "સાથે
મોટરમાં જિન્નાહને ઘેર ગયા". હણવંતસિંઘે શરતો જાણવા માગી, ત્યારે જિન્નાહે જણાવ્યું
કે "અમે રાજ્યો સાથે કરાર કરવા માટે તૈયાર છીએ. અમે તેમને ઉદાર શરતો આપશું અને
સ્વતંત્ર રાજ્યો તરીકે તેમની જોડે વર્તાવ કરશું." ત્યાર બાદ જોધપુરના રાજા અને જિન્નાહે
"બંદરગાહની સવલતો, રેલવે પરના અધિકારો અને અનાજ, હથિયારો અને દારૂગોળાના
પુરવઠા અંગેની કેટલીક વિગતોની ચર્ચા કરી."૩૮૩

હમીદુલ્લાહનો હેવાલ અહીં સમાપ્ત થાય છે. પણ તેણે જે બેઠકનો ઉલ્લેખ કર્યો છે ત્યાર
પછી તરત જ જિન્નાહ અને જોધપુરના રાજવી વચ્ચે બીજી મુલાકાત થઈ. અને આ વખતે
તેમની સાથે જેસલમીરના મહારાજકુમાર હતા. જેસલમીરનું રાજ પણ પાકિસ્તાનની
સરહદને અડીને આવેલું હતું. હણવંતસિંઘ પાકિસ્તાન સાથે જોડાઈ જવા તૈયાર હતા. પણ
સહી કરવા અગાઉ તેમણે જેસલમીરના મહારાજકુમારને પૂછયું કે "તમે પણ સહી કરશો
કે?" મહારાજકુમારે જવાબ આપ્યો કે "જરૂર કરીશ, પણ એક ખાસ શરત પર કરીશ.
હિંદુ-મુસલમાનો વચ્ચે હુલ્લડો થશે તો પોતે હિંદુઓની સામે મુસલમાનોનો પક્ષ લેશે
નહીં." પોતાના સાથી રાજવીના આ વાક્યથી ચોંકી ઊઠેલા હણવંતસિંઘે જિન્નાહ પાસે
થોડો વધારે સમય માગી લીધો.૩૮૪ ઑગસ્ટની ૧૧મી તારીખે તેમણે હમીદુલ્લાહને જણાવી
દીધું કે "પોતે ભારતીય સંઘને છોડી શકે તેમ નથી."૩૮૫

તે દિવસે મેનન હણવંતસિંઘને વાઇસરૉય પાસે લઈ ગયા. તેમણે પોતાની કેટલીક
માગણીઓ અંગે ખાસ સવલતનો કાગળ લખાવી લીધા પછી વાઇસરૉયની હાજરીમાં જ
જોડાણખત પર સહી કરી. માઉન્ટબૅટન ઓરડાની બહાર નીકળ્યા કે તરત જ

(મેનને લખ્યું છે) મહારાજાએ ખિસ્સામાંથી રિવોલ્વર કાઢીને મારી સામે તાકી. "હું
તમારી જોહુકમીને તાબે થવનો નથી." ...મેં તેમને ઠપકાર્યા. "આ બાલીશ નાટકીવેડા
બંધ કરો" ...થોડી વારમાં મહારાજા સ્વસ્થ થયા અને અમે સાથે જ રવાના થયા.
તેમને બંગલે પહોંચાડીને હું ઑફિસમાં પાછો આવ્યો.૩૮૬

પ.૨૭