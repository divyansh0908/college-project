૧૯૨૯-૩૪/રાજકેદી ૨૧૯

દેશના હિત માટે સ્થાપી છે.... મહાદેવભાઈ : તે મુસલમાનો માટેના અલગ
મતાધિકારનો વિરોધ કરે ખરો ? ગાંધીજી : ના, પણ અંત્યજો માટેના અલગ
મતાધિકારની વાત તેને ગળે ઊતરવાની નથી.

જુલાઈની ૧૫ તારીખે ફરી પાછી "મૅક્ડોનાલ્ડ" અંગે ચર્ચા થઈ.

ગાંધીજી: કોમવાદી ચુકાદો મૅક્ડોનાલ્ડની ખરી કસોટી છે.

વલ્લભભાઈઃ તેનો આંક મુકાઈ ગયો છે, અને તે ઊણો ઊતરી ચૂક્યો છે. આજે જ
હોરે પોતાના મતને પુષ્ટિ આપવા તેનો હવાલો આપ્યો છે. આ મૅક્ડોનાલ્ડને પૂછ્યા
વગર થયું હશે ? ગાંધીજીઃ આ માટે મૅક્ડોનાલ્ડને દોષ દેવાય નહીં. હોરે તેના હાથમાંથી
હિંદુસ્તાનનો સવાલ કાઢી લીધો છે. પોતાને મનધાર્યું કરવા નહીં મળે તો ભારત ગુમાવવું
પડશે તેવું મંત્રીમંડળના સાથીઓને તેણે જણાવ્યું છે. પણ કોમવાદની સમસ્યા
મૅક્ડોનાલ્ડની પોતાની જવાબદારી છે.... જોઈએ શું કરે છે.

વલ્લભભાઈએ મહાદેવભાઈને હસતાં હસતાં કહેલું કે જેલમાં બાપુની જોડે રાખશે તેની
મને ખબર ન હતી. (૧૧-૩-૩૨) બંનેએ ચૌદ વરસ જોડાજોડ કામ કર્યું હતું, પણ આ
સહવાસથી નવા પરિણામનું ઉમેરણ થયું. આ સહવાસ એકાદ સભા, એકાદ દિવસ કે એકાદ
અઠવાડિયામાં સમાપ્ત થવાનો હતો નહીં. આ સહવાસ સતત હતો અને સરકાર જેલના
દરવાજા ખોલે નહીં ત્યાં સુધી ચાલુ રહેવાનો હતો. બીજાની જોડે રહેવાથી વલ્લભભાઈને
સુખ મળતું નહીં. ગોધરા કે બોરસદમાં તે વિઠ્ઠલભાઈ જોડે રહ્યા ન હતા. તેમને પોતાની
સ્વાધીનતા ગમતી હતી અને બીજું લગ્ન કરવાનો નકાર ભણીને તેમણે તે જાળવી રાખી
હતી. પણ યરવડામાં મહાત્માજી જોડે ગાળેલા સોળ મહિનામાં બીજા લોકોની સંભાળ
રાખવાની તેમની મનોવૃત્તિ પણ જણાઈ આવી.

મહાત્માજી માટેનો તેમનો પ્રેમ (ગાંધીજી માટે દરરોજ લીમડાનું દાતણ તૈયાર કરવું,
તેમના માટે લીંબુ નિચોવી રાખવાં, મહાત્માજીના કાગળો લખવા અથવા તેની નકલ તૈયાર
કરવી તેવાં) નાનાંમોટાં સેવાકાર્યોમાં વ્યક્ત થતો હતો. થોડા વખત માટે ભાત અને ચા છોડી
દેવામાં પણ આ પ્રેમ દેખાઈ આવ્યો. તેમને માટે આ બંને ભાવતી ચીજો હતી, પણ "બાપુ
ખાતા હોય તે ખાવાનો" ઇરાદો તેમણે મહાદેવભાઈને જણાવ્યો. (૧૧-૩-૩૨) આવો
પ્રેમ બંને પક્ષે હતો. કારણ કે ગાંધીજીએ વલ્લભભાઈ અને મહાદેવભાઈ બંનેનો વિચાર કરીને
મહાદેવભાઈ પાસે કૂકર, ચોખા અને દાળ મંગાવ્યાં. ખુશ થયેલા વલ્લભભાઈએ
મહાદેવભાઈને કહ્યું કે, "અત્યાર સુધી ગમે તેવું ખાધું છે, પણ હવે જોઈએ તમે રસોઈ કેવી
બનાવો છો." (૨૨-૩-૩૨) વલ્લભભાઈને મચ્છરનો ઘણો ત્રાસ હતો. તે જાણીને
ગાંધીજીએ જેલર પર તાબડતોબ મચ્છરદાની મોકલવાની ચિઠ્ઠી લખી અને રવિવાર હોવાથી
ચિઠ્ઠી જેલરને ઘેર પહોંચાડવાની સૂચના વૉર્ડરને આપી. (૨૭-૩-૩૨)

આ સંબંધ ગુરુશિષ્યનો સંબંધ ન હતો. વલ્લભભાઈ ગાંધીજીની ખૂબ ઠેકડી ઉડાવતા અને
તેમના અભિપ્રાયોની ટીકા પણ કરતા. "નાના ભાઈ"ની સરખામણી વધારે યોગ્ય જણાય
છે. વલ્લભભાઈ મદદગાર, માન રાખનાર, દલીલબાજ છતાં આજ્ઞાંકિત નાના ભાઈ હતા.