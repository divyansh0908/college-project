૧૯૧૮-૨૨/સાથીદાર ૬૯

બીજા દિવસે ગાડામાં મહેમદાવાદથી નવાગામ ગયા. જે બન્યું તેનું મહાદેવભાઈએ વર્ણન
કર્યું છેઃ

તડકો સખત હતો અને રસ્તો પથરાળ હતો. ખાડા તથા પથ્થરોને કારણે ગાડું આમથી
તેમ ડોલતું હતું. વલ્લભભાઈએ બાપુને કહ્યું કે આજે તમે ઊંઘી શકો તેમ નથી. પણ
કોઈ પણ જાતની અગવડ બાપુને નડતી નહીં. ગાડામાં બેઠા પછી થોડા વખતમાં જ બાપુ
નિરાંતે ઊંઘી ગયા.૬૯

વલ્લભભાઈ ગાંધીજીની લોકપ્રિયતા માટે જોડાયા હોત તો બિસ્તરો ઉપાડીને ચાલતા
થવાનો આ મોકો હતો. પણ આવું ન હતું. સંત, વીર નર અને ડાયરીલેખક વારા ફરતી
રસોઈ બનાવતા. ક્યારેક સીંગ, ગોળ, કેળાં અને લીંબુના રસથી ચલાવી લેતા. એક મહિના
અગાઉ ગાંધીજી મુલાકાતીઓથી સતત ઘેરાયેલા રહેતા હતા. હવે તે જ ગામડાંઓમાં લાંબો
વખત કામકાજ વગર બેસી રહેવું પડતું. ગાંધીજી નિયમ કરતાં પણ ઘણાં વધારે કાગળો
લખાવતા અથવા જાતે ઘસડી કાઢતા. વલ્લભભાઈનાં મજાક-મશ્કરી વધી પડ્યાં હતાં પણ
તેની નોંધ લેવાને બદલે મહાદેવભાઈ બાપુના કાગળો લખાવવામાં મદદ કરતા. છતાં સૈનિક
ભરતીના આ દિવસોનું વાતાવરણ ડાયરીની આ નોંધ પરથી જાણી શકાશે.

બ્રોકર (અમદાવાદ) સ્ટેશને બાપુને વળાવવા આવ્યા હતા. તેમણે કહ્યું, "સાહેબ,
આપ આ બિચારા ત્રીજાવર્ગના મુસાફરો માટે કંઈ કરશો ખરા ? વલ્લભભાઈએ તેમને જ
પક્ડયા. "તમે ત્રીજાવર્ગમાં મુસાફરી કરવા માંડો તો સ્થિતિ સુધરી જાય."
વલ્લભભાઈએ ઉમેર્યું "તમે રોજ ચાળીસ રૂપિયાની સિગારેટ ફૂંકી મારો છો અને
આડાઅવળા ખરચમાં ઘણું વેડફી નાખો છો. તમે ત્રીજા વર્ગમાં મુસાફરી કરો અને
બચાવેલાં નાણાંનો સદુપયોગ કરી શકશો."

બ્રોકરે બચાવ કર્યો. મારી ટીકા કરવાની જરૂર નથી. મારી સિગારેટે કેટલીક વખત મને
એક પળમાં હજાર રૂપિયા મેળવી આપ્યા છે. ચા અને આઇસ્ક્રીમ વાપરીને હું હજારો
રૂપિયા કમાઈ લઉં છું. પણ તમારે તેનું શું કામ છે ? તમારે નાણાં જોઈએ ત્યારે માગી લેજો."

મને વચ્ચે બોલવાનું મન થયું "તો પછી આ સૈનિક ભરતી-ઝુંબેશ માટે હજાર રૂપિયા
આપો." હજુ તો મારા મોંમાંથી શબ્દો નીકળ્યા ત્યાં તેમણે ખિસ્સામાંથી હજારની નોટ
કાઢીને મને આપી દીધી.૭૦

વલ્લભભાઈ હજી ગાંધીજી પ્રત્યે અતિશય આદરમાનને કારણે થોડા સંયમથી વર્તતા
હતા. "તમને ઊંઘ મળવાની નથી" એવાં વાક્યો ભાગ્યે જ બોલતા. પણ આવા આદરમાં
ભયનું નામોનિશાન ન હતું. મહાદેવભાઈની ડાયરીમાં એક જગાએ લખાયું છે: "મેં બાપુને
કાગળ લખ્યો અને વલ્લભભાઈની મારફતે મોકલ્યો. વલ્લભભાઈ તરત જ બાપુનો પત્ર
લાવ્યા."૭૧

ગાંધીજી પોતાને થોડા વખત માટે ચંપારણ મોકલવા ધારે છે તેવું જાણ્યું ત્યારે પોતા પર
ગાંધીજીનો વિશ્વાસ ઊઠી ગયો છે તેવું મહાદેવભાઈ ખોટી રીતે સમજ્યા. મહાદેવભાઈએ