૪૧૨ પટેલ

અભ્યાસીઓ કકળી ઊઠે. પણ સરદારને આ દાવો ફાવતો હતો, અને તેમણે પણ "તમારી
યોજના" કહીને વાઇસરૉયને જશ આપ્યો. વાઇસરૉય આ યોજના રાજાઓના ગળે
ઊતરાવી શકે તો "ભાગલાનો ઘા કેટલાક પ્રમાણમાં રુઝાવી શકાય" તેવું મેનને ચતુરાઈપૂર્વક
વાઇસરૉયને સમજાવ્યું. મેનને આપેલી જાણકારી સાચી હોય તો "વાઇસરૉય આ ખ્યાલથી
અતિશય ખુશ" થયા.૩૫૮ મેનને આવું કહ્યું નથી, પણ આ યોજના પોતાની છે તેવું
વાઇસરૉયે કહેવું, અને પોતાની યોજના તરીકે રાજાઓ પાસે મંજૂર કરાવવી તેવું સૂચન પણ
મેનને કર્યું હશે.૩૫૯

આ યોજના નવી નથી. મિશન પ્લાનમાં પણ ઉલ્લેખ છે કે ભારતસંઘમાં બ્રિટિશ
વિસ્તારો અને દેશી રાજ્યોનો સમાવેશ કરવો અને આ સંઘે...સંરક્ષણ, વિદેશી સંબંધો અને
વાહનવહેવારની સત્તા સંભાળવી.૩૬૦ વલ્લભભાઈએ મેનનનો વિચાર કર્યો, તેમને બોલાવી
મંગાવ્યા અને નવા ખાતાના સચિવપદની સોંપણી કરી, ત્યાર પછી મેનનને આ સૂત્ર સૂઝ્યું
હોય તેમાં કશી નવાઈ નથી. સરદારની દરખાસ્ત સ્વીકારી લેતાં "અગાઉ પોતાને સરદાર
જોડે કેટલે સુધી બનશે" તેની અવઢવ મેનનને થોડી ક્ષણ સુધી થયા કરતી હતી. "સન
૧૯૪૬ના ઑગસ્ટની ૨૧મી તારીખે બંને વચ્ચે પહેલી વખત મુલાકાત થઈ" ત્યારથી આ
બંને વચ્ચેના સંબંધો સારા રહ્યા હતા. ઉંમરમાં મોટા હોવા છતાં વલ્લભભાઈ મેનન જોડે
સમાનભાવે વર્તતા હતા. પોતે ખાતામાં તાબેદાર બન્યા પછી સરદારનું વર્તન બદલાશે?
મેનને પોતાની ચિંતા નિખાલસ રીતે સરદાર પાસે રજૂ કરી. સરદારે "જવાબ વાળ્યો કે
આવો કોઈ સવાલ જ પેદા થતો નથી અને મારે આ રીતે વિચારવું ન જોઈએ."૩૬૧ મેનને
વલ્લભભાઈની દરખાસ્ત સ્વીકારી, પણ તે પહેલાં માઉન્ટબૅટનની અનુમતિ પણ મેળવી
લીધી. મેનન વાઇસરૉયના બંધારણીય સલાહકાર તરીકે ચાલુ રહ્યા. કારણ કે આ બાબતમાં
પણ ઘણું કામ કરવાનું બાકી હતું. ખાસ કરીને ભારત-આઝાદી ખરડાનું વિશ્લેષણ કરવાનું
કામ હતું. મેનને કબૂલાત આપી છે કે સરદારે પોતાને માન અને (કામ કરવાની) છૂટ પણ
આપ્યાં:

માણસો પસંદ કરી લીધા પછી (સરદાર) પોતાની નીતિનો અમલ કરવાની બાબતમાં
તેમના પર પૂરો ભરોસો રાખતા હતા. "પોતાને બધી ખબર છે" તેવું ધારીને સરદાર
કદી ચાલતા નહીં અને પૂરેપૂરી અને નિખાલસ છણાવટ કર્યા સિવાય કોઈ નીતિને મંજૂરી
આપતા નહીં. અમારી વચ્ચે આવી ચર્ચા થાય ત્યારે મંત્રી અને સચિવ તરીકે નહીં, પણ
સમાન મિત્રોની માફક થતી.૩૬૨

આ વલણ અત્યંત યોગ્ય હોવા ઉપરાંત જરૂરી પણ હતું. કારણ કે સર્વોચ્ચ સત્તાનાં બાકી
બચેલાં સાત અઠવાડિયાંમાં બધાં રાજ્યોને સક્રિય બનાવવાનું શક્ય ન હતું. વલ્લભભાઈની
ચાલબાજી એવી હતી કે માઉન્ટબૅટનનો સાથ મેળવી લેવો અને "રાજાઓ ભડકી ઊઠે તેવું
કશું કહેવું કે કરવું નહીં."૩૬૩ આપણે જોઈ ગયા છીએ તેમ પહેલી શરત ગોઠવી લેવામાં
આવી. વલ્લભભાઈ, નેહરુ અને મેનન એ ત્રણે જણે પોતપોતાની રીતે રાજાઓનું જોડાણ
કરાવી આપવા માટે માઉન્ટબૅટનની સીધી અને અંગત સહાયની માગણી કરી. બની શકે