૮૦ પટેલ

રાખવામાં આવી. આ બાબતનો પ્રતિભાવ વલ્લભભાઈએ ગાંધીજીને લખી જણાવ્યો :

હાઈકોર્ટનો ફેંસલો અતિશય અસંતોષજનક છે તેમાં મુદ્દાને ચાતરી જવામાં આવ્યો ચે.
ફેંસલાના તર્કશુદ્ધ પરિણામ અનુસાર મને સજા થવી જોઈએ. સજામોકૂફી ન થવી જોઈએ.
અમે વકીલોએ કશો પસ્તાવો થયાનું કહ્યું નથી.૧૦૮

હાઈકોર્ટની ચેતવણી નાકામયાબ સાબિત થઈ. ત્યાર પછીનાં વરસોમાં સેંકડો અને હજારો
વકીલો માત્ર પ્રતિજ્ઞા લઈને બેસી રહ્યા નહીં પણ તેમણે કાયદાઓ તોડ્યા પણ ખરા અને તે
માટે કારાવાસ પણ ભોગવ્યો. છતાં વકીલાત કરવાનો અધિકાર તેમણે ગુમાવવો પડ્યો નહીં.

સન ૧૯૧૯ના ડિસેમ્બરમાં વલ્લભભાઈ ગાંધીજી જોડે કૉંગ્રેસના વાર્ષિક અધિવેશનમાં
ગયા. અલ્લાહાબાદના ઓજસ્વી વકીલ મોતીલાલ નેહરુ નામના કાશ્મીરી બ્રાહ્મણ અમૃતસર
અધિવેશનના પ્રમુખ હતા. વેલેન્ટાઇન શિરોલ નામના લેખક સામે પોતે માંડેલા બદનક્ષી
ખટલામાં પરાજય મેળવીને ઇંગ્લૅન્ડથી પાછા ફરેલા લોકમાન્ય ટિળક આ અધિવેશનમાં
હાજર હતા. શ્રીમતી ઍની બિસેન્ટ પણ અમૃતસરમાં હતાં. છેવટે માંડ છૂટેલા અલી
ભાઈઓ, કલકત્તાના બિપિનચંદ્ર પાલ અને બનારસના પંડિત મદનમોહન પાલ પણ હતા.
અમૃતસર અધિવેશનમાં બે મુદ્દાઓ મુખ્ય હતા; - પંજાબને થયેલો અન્યાય અને મોન્ટફર્ડ
સુધારા. આ સુધારાઓને કાયદાનું રૂપ અપાયું હતું. ટિળક, પાલ અને દાસની ત્રિપુટીએ
સુધારાને જોરદાર રીતે વખોડી કાઢ્યા. માલવિયા, ઍની બિસેન્ટ અને મોતીલાલ નેહરુનું
જૂથ આ સુધારા સ્વીકારી લેવાના પક્ષમાં હતું. ગરમાગરમ ચર્ચાઓ ચાલી અને સંમતિ
સાધવાનું અશક્ય જણાતું હતું. પણ છેવટે ગાંધીજીએ રજૂ કરેલો ઠરાવ જિન્નાહના ટેકા સાથે
મંજૂર રાખવામાં આવ્યો. આ ઠરાવમાં મંજૂર કરવામાં આવ્યું કે સુધારાઓ અપૂરતા છે અને
નિરાશાજનક છે. છતાં કૉંગ્રેસ તેનો અમલ કરવામાં સાથ આપશે.

જલિયાંવાલા બાગની યાદ તાજી હતી અને અમૃતસરમાં તો તે અતિશય તીવ્ર પણ હતી.
કૉંગ્રેસમાં અંગ્રેજી રાજના વિરોધની ભાવના અતિશય તીવ્ર હતી. પણ ગાંધીજી અંગ્રેજી
રાજના વિરોધી ન હતા. તેમણે ત્રણ મહત્ત્વના લાભદાયી બનાવો તરફ ધ્યાન ખેંચ્યું.
પંજાબના બનાવોની સમીક્ષા કરવા માટે ભારત સરકારે હંટર કમિશનની નિમણૂક કરી છે;
અલી ભાઈઓને છોડી મૂકવામાં આવ્યા છે; રૌલેટ કાયદાઓ રદ કરવામાં આવ્યા નથી, પણ
તેનો અમલ અટકાવી દેવામાં આવ્યો છે. મૂર્ખાઈ માટે બંને પક્ષો જવાબદાર છે તેવું
પ્રતિપાદન તેમણે અતિશય ભારપૂર્વક કર્યું. આ બંને દૃષ્ટિબિંદુઓ વચ્ચેનો સંઘર્ષ કનૈયાલાલ
મુનશીએ નોંધ્યો છે.

જલિયાંવાલા બાગનો હત્યાકાંડ અને ટોળાનું પાગલ ઝનૂન બંનેને વખોડી કાઢતો ઠરાવ
વિષયવિચારણી સમિતિમાં રજૂ કરવામાં આવ્યો. અમારામાંથી ઘણાખરા લોકાનાં હૈયાં
ઠરાવના બીજા ભાગ સામે કકળી ઊઠ્યાં.... ઘણાખરા એવું માનતા હતા કે આમાં ઍની
બિસેન્ટનો હાથ હોવો જોઈએ, છેવટે બાઈ અંગ્રેજ તો ખરી ! આ લાગણીને વાચા
આપનાર પંજાબના એક આગેવાને બહુ ખરાબ ભાષા વાપરી. 'હિંદી માને પેટે જન્મેલો