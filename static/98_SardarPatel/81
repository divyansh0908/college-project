૧૯૧૮-૨૨/સાથીદાર ૮૧

માણસ આવો ઠરાવ ઘડી શકે નહીં.' લોકમાન્ય ટિળક તો ઊકળી ઊઠ્યા. પાલ અને
દાસની મનોવૃત્તિ પણ તેવી જ હતી અને ઠરાવનો પાછળનો ભાગ પ્રચંડ બહુમતીથી
નકારી કાઢવામાં આવ્યો.

ગાંધીજી આ ઠરાવ અંગે વધારે વિચારણા કરવાનો આગ્રહ રાખતા હોવાને કારણે પ્રમુખે
તેના પર ફરી ચર્ચા કરવાનો સમિતિને અનુરોધ કર્યો. તેમના સૂચન સામે ઉગ્ર વિરોધ
થયો. પણ ઠરાવની ફેરવિચારણા કરવાનો ઠરાવ રજૂ કરવાની ગાંધીજીને પરવાનગી
આપવામાં આવી. ગાંધીજી બેઠા બેઠા જ બોલ્યા. માન જાળવવા ખાતર સભા શાંત
બેસી રહી પણ સભાસદોની અધીરાઈ ખુલ્લંખુલ્લા દેખાતી હતી.

"હિંદી માને પેટે જન્મેલો માણસ આવો ઠરાવ ઘડી શકે નહીં" તેવી ટીકાનો ઉલ્લેખ
કરીને તેમણે જણાવ્યું કે હિંદુસ્તાની તરીકે પોતે આવો ઠરાવ ઘડી શકે કે નહીં તે બાબતમાં
પોતે લાંબા વખત સુધી ઊંડો વિચાર કર્યો છે, કારણ કે આ ઠરાવ તેમણે જાતે જ ઘડ્યો
છે. પણ આંતરમનમાં લાંબી શોધ ચલાવ્યા પછી તેમને લાગ્યું છે કે કેવળ હિંદી માને પેટે
જન્મેલો માણસ જ આવો ઠરાવ ઘડી શકે.

પછી જાણે પોતાનું આખું જીવન આ ઠરાવ પર આધારિત હોય તે રીતે તેમણે પ્રવચન
કર્યું.... તેમનું ભાષણ પૂરું થયું ત્યારે અમે બધા તેમના પગે પડવા તૈયાર હતા.....
ઠરાવની ફેરવિચારણા થઈ અને મૂળ મુસદ્દાનો સ્વીકાર કરવામાં આવ્યો.૧૦૯

મુનશીનો મત એવો છે કે "બધા જૂના આગેવાનો" અમૃતસરમાં હાર્યા અને "મેદાન
ગાંધીજીના કબજામાં રહ્યું".૧૧૦ બે જવાબદારીઓ તેમના માથે આવી પડી. આખા
પંજાબમાં પ્રવાસ કરીને જલિયાંવાલા બાગ અને સંબંધિત બનાવો અંગે હેવાલ આપવાનું કામ
તેમને સોંપવામાં આવ્યું અને કૉંગ્રેસ માટે નવું બંધારણ પણ તેમણે ઘડી કાઢવાનું હતું.

વફાદાર મદદનીશના પોતાના ખ્યાલ અનુસાર વલ્લભભાઈ અમૃતસરમાં બોલ્યા નહીં.
તેમણે માત્ર રાજેન્દ્રપ્રસાદ અને કુપલાણી જોડેની જૂની દોસ્તી તાજી કરી. રાજગોપાલાચારી
જોડે નવી દોસ્તી બાંધી, મોતીલાલ નેહરુને અને તેમના દીકરા જવાહરલાલને મળ્યા.
વલ્લભભાઈએ પોતાના સેનાપતિનો પ્રભાવ નિહાળ્યો અને સંમેલનનો તાગ કાઢ્યો.
અમૃતસરમાં મહાત્માજીએ અપનાવેલા વલણથી વલ્લભભાઈ ખૂબ પ્રભાવિત થયા. આઠ
મહિના પછી તેમણે કહેલું કેઃ

અમૃતસર અધિવેશનના છેલ્લા દિવસનો પ્રસંગ હજી મારી આંખ સામે તરે છે. થોડા
સમય પહેલાં લોહીથી લથબથ થયેલા જલિયાંવાલા બાગની નજીક બંધાયેલા
શમિયાણામાં ગાંધીજીએ રોષે ભરાયેલા પ્રતિનિધિઓ અને લોકોને સહકારના પંથે ચાલવા
સમજાવ્યા.૧૧૧

અમૃતસરમાં ગાંધીજીએ અપનાવેલા વલણથી પ્રભાવિત થનાર બીજી વ્યક્તિ તે ફ્રેડરિક
પ્રાટ. પોતે રજા ગાળવા ઇંગ્લૅંડ ગયા હતા ત્યાં તેમણે આ સમાચાર વાંચ્યા અને મહાત્માજી
પર અનોખો કહી શકાય તેવો પત્ર લખ્યોઃ