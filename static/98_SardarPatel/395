૧૯૪૫-૪૭/વિજય ૩૯૫

પણ આવી યોજના જિન્નાહ પાસે રજૂ કરવામાં આવી નહીં. વલ્લભભાઈએ તેનો ઉગ્ર
વિરોધ કર્યો. પોતે જવાહરલાલનો ટેકો મેળવી શકશે, તેવું ગાંધીજીને લાગતું હતું પણ
નેહરુએ પણ વિરોધ કર્યો. પોતાનો ડર સાચો પડતો અટકાવવા માટે વાઇસરૉયે
જવાહરલાલના ખાસ મિત્ર કૃષ્ણ મેનનની મદદ લીધી. એપ્રિલની ૫મી તારીખે માઉન્ટબૅટન
અને મેનન સાથે જમ્યા પછી "માઉન્ટબૅટનની વિનંતીથી કૃષ્ણ મેનન અને વાઇસરૉયના
સ્ટાફના મુખ્ય અધિકારી ઇસ્મેએ ગાંધીજીની દરખાસ્ત અંગે લાંબો વખત ચર્ચા કરી."૨૬૯
પછી કૃષ્ણ મેનને નેહરુને સમજાવવા માંડ્યા. દરમિયાન બીજા મેનને ગાંધીજીની યોજના
અંગે વિગતવાર અને મજબૂત વિરોધપત્રક તૈયાર કર્યું હતું. તેમાં દાવો કરવામાં આવ્યો હતો
કે આ યોજના જિન્નાહ, વાઇસરૉય કે કૉંગ્રેસ કોઈને ફાવે તેવી નથી. તેમણે બીજો ખાનગી
દસ્તાવેજ તૈયાર કર્યો હતોઃ "ગાંધીજીની યોજના અંગે તેમની સામે વાપરવાની ચાલ"૨૭૦
આ યોજનાની વિરુદ્ધમાં મેનને ઉઠાવેલી જહેમત અને સરદાર સાથેનો તેમનો સહયોગ નવાઈ
પમાડે તેવાં છે. મેનન સરદારને એપ્રિલની ૭મી તારીખે રાત્રે ૧૦ વાગ્યે મળ્યા, ૮મી તારીખે
સવારે ૭.૦૦ વાગ્યે મળ્યા અને એપ્રિલની ૯મી તારીખે રાત્રે પોણા દસે મળ્યા.૨૭૧

એપ્રિલ ૧૦ તારીખે એક ક્ષણે તો માઉન્ટબૅટનને લાગ્યું કે "ગાંધીજી વિખ્યાત યોજના
અમલમાં મૂકી શકાશે." જિન્નાહ જોડેની ત્રણ કલાકની લાંબી મુલાકાતમાં વાઇસરૉયે કહ્યું
કે "જિન્નાહ પોતે વડા પ્રધાન હોય અને કેન્દ્ર સરકાર સંભાળતા હોય તેવાં દિવાસ્વપ્ન મેં
પણ જોયાં છે." અડધા કલાક પછી જિન્નાહે અચાનક કહ્યું કે "માઉન્ટબૅટન પોતાને વડા
પ્રધાન બનાવવા ચાહે છે."૨૭૨ જિન્નાહના આ પ્રતિભાવથી વાઇસરૉયને ફિકર થતી હતી
પણ તે દિવસે સાંજે વલ્લભભાઈ, નેહરુ અને કારોબારીના બીજા તમામ સભાસદોએ
ગાંધીજીને જણાવ્યું કે "તેમને ગાંધીજીની યોજના મંજૂર નથી." એપ્રિલની ૨જી તારીખે
આઝાદે વાઇસરૉયને જુદું કહ્યું હોવા છતાં આઝાદ પણ સહુની સાથે જોડાયા. માત્ર
ગફ્ફારખાને મહાત્માજીને ટેકો આપ્યો.

રાજાજીએ પોતાની ડાયરીમાં નોંધ્યું છે કે "અત્યારની વિકટ પરિસ્થિતિનો ઉકેલ આણવા
માટે ગાંધીજીની અવિચારી યોજનાનો તમામ સભાસદોએ વિરોધ કર્યો અને યોજના તોડી
પાડી."★ ગાંધીજીએ પોતાનો પરાજય કબૂલી લીધો.

ગાંધીજીનો માઉન્ટબૅટન પર પત્ર, ૧૧-૪-૪૭: મને કહેતાં દિલગીરી થાય છે કે બાદશાહ
ખાન સિવાય બીજા કોઈ પણ (કારોબારીના) સભાસદને મારી વાત ગળે ઉતારી શક્યો
નથી,... તેમને મારી યોજના સાચી હોવાનું સમજાવી શક્યો નથી. તેથી આપે મને
આપની ગણતરીમાંથી બાકાત રાખવો જોઈએ.૨૭૩

એક દિવસ પછી ગાંધીજી પટણા ગયા. રસ્તે જતાં ટ્રેનમાંથી લખેલા પત્રમાં
વલ્લભભાઈના વિજયની કબૂલાત છે.

ગાંધીજીનો વલ્લભભાઈને પત્ર, ૧૩-૪-૪૭: આપણી વચ્ચે વારંવાર મોટા વિચારભેદ
થયા કરે છે. આવા સંજોગોમાં હું વ્યક્તિગત રીતે પણ વાઇસરૉયને મળું તે ઇચ્છવા જોગ

★ ૧૩-૪-૪૭ની નોંધ (રાજગોપાલાચારીના દસ્તાવેજ).