૧૩૦ પટેલ

વરસની સજા ભોગવી હતી. સરકારી તંત્રમાં અને સરકાર તરફથી હિંદીઓમાં પણ એવી
ભાવના પ્રબળ હતી કે ગાંધીજીને વધારે વખત કારાવાસમાં રાખવાથી અંગ્રેજો પ્રત્યેની
અણગમાની લાગણીમાં વધારો થશે. સામ્રાજ્ય તરફનો મુસ્લિમ વિરોધ વ્યર્થ બની ગયો
હતો. તુર્કીના આગેવાન અને મુસલમાન મુસ્તફા કમાલે ખિલાફતનું બળ તોડી નાખ્યું હતું
અને ટૂંક સમયમાં જ તેની નાબૂદી થવાની હતી (૧૯૨૪ માર્ચ). સરકારી ધારાસભાઓમાં
સ્વરાજ પક્ષના આગેવાનોએ પ્રવેશ કર્યા પછી બિનમુસ્લિમ ભારતનો વિરોધ પણ શમી ગયો
હતો. ગાંધીજી ધારાસભા પ્રવેશના વિરોધી હતા. ઇસ્પિતાલમાં આવેલા મુલાકાતીઓ
સાથેની વાતચીતમાં તેમણે બધાને અને સરકારને પણ સ્પષ્ટ જાણકારી આપી કે જેલમાંથી
છૂટ્યા પછી ગાંધીજી સ્વરાજ પક્ષના આગેવાનોને ધારાસભાનો ત્યાગ કરવાનું કહેવાના
નથી.૫૬ ઊલટું ધારાસભામાં જનાર સ્વરાજ પક્ષના આગેવાનોએ સરકાર જોડે વધારે સહકાર
કરવો અને વિઘ્ન ઊભાં કરવાં નહીં તેવું ગાંધીજી સમજાવશે, તેમ કેટલાક સરકારી
અધિકારીઓને લાગતું હતું.૫૭ સરકારની ગણતરી ખોટી ન હતી. સામ્રાજ્ય સામેની બીજી
લડત ગાંધીજીએ છ વરસ પછી ઉપાડી.

છૂટ્યા અને આરામ લીધા પછી ગાંધીજીએ પહેલો લેખ લખ્યો. તેમાં પોતાના જેલવાસ
દરમિયાન વલ્લભભાઈએ સંભાળી લીધેલી નેતાગીરીનો ઉલ્લેખ હતો. ગાંધીજીએ
"વલ્લભભાઈની અદ્ભુત સંગઠનશક્તિ અને વહીવટી કુશળતા" વખાણી. વલ્લભભાઈએ
"પોતાના જેવા ચકોર અને કુનેહબાજ સાથીઓ ઊભા કર્યા છે" તેની નોંધ લઈને
ગાંધીજીએ લખ્યું કે વલ્લભભાઈએ ચલાવેલી બોરસદની લડત પોતે સન ૧૯૧૮માં ચલાવેલા
ખેડાના કિસાન સત્યાગ્રહ અને અમદાવાદમાં ચલાવેલી મજૂર હડતાલ કરતાં પણ "અનેક
રીતે ચડિયાતી" છે. બોરસદ પછી સામાજિક ક્રાંતિ માટેના પ્રયાસો તેમણે આવકાર્યા.
"આ કામ સરકાર સામે લડવા કરતાં વધારે મુશ્કેલ અને વધારે મૂલ્યવાન છે."૫૮

કૉંગ્રેસમાં ભાગલા પડશે તેવા ડરથી જેમ વલ્લભભાઈ અને રાજાજીએ નમતું મૂક્યું હતું,
તેમ ગાંધીજીએ પણ સ્વરાજ પક્ષ પાસે નમતું મૂક્યું. "અનુભવથી આંખ ઊઘડશે ત્યારે
સ્વરાજ પક્ષ આપમેળે પીછેહઠ કરશે."૫૯ તેવી આશા દર્શાવ્યા છતાં ગાંધીજીએ રાજાજીને
લખ્યું તેમ "સ્વરાજ પક્ષને મૂંઝવણમાં મૂકવાનું અથવા તેમના માર્ગમાં વિઘ્ન ઊભાં
કરવાનું"૬૦ આપણાથી થાય નહીં, તેવું ગાંધીજી મક્કમ રીતે માનતા હતા. પણ કૉંગ્રેસ સન
૧૯૨૦ અગાઉની સ્થિતિમાં ગબડી પડે નહીં તેની તકેદારી ગાંધીજી રાખવા ઇચ્છતા હતા.
કાર્યક્ષેત્રની સ્પષ્ટ વહેંચણી કરવી તેવો ઉકેલ ગાંધીજીએ શોધી કાઢ્યો. સ્વરાજ પક્ષ
ધારાસભામાં કામ બજાવે અને નાફેરવાદીઓ કૉંગ્રેસનું સંગઠન સંભાળે. આવી વહેંચણી સામે
સ્વરાજ પક્ષે જગાવેલા ઉગ્ર વિરોધને કારણે ગાંધીજીએ પોતાની દરખાસ્ત પડતી મૂકી.

સન ૧૯૨૪ના જૂન માસમાં અમદાવાદમાં કૉંગ્રેસ મહાસમિતિની બેઠક મળી ત્યારે
રાજકીય આંદોલન માટે નવતર ગણાય તેવી વૈકલ્પિક દરખાસ્ત વિચારણા માટે રજૂ કરવામાં
આવી. ડિસેમ્બરમાં કૉંગ્રેસ પ્રમુખ બનેલા મહમ્મદ અલી અધ્યક્ષ-સ્થાને હતા. ગાંધીજીની
ભલામણ એવી હતી કે હાથકાંતણનું સૂતર આપે તેવા લોકો જ કૉંગ્રેસ સમિતિઓમાં
સભાસદ થઈ શકે. સિપાહી માટે જેમ કવાયત ગણાય તેમ કૉંગ્રેસીઓ માટે કાંતણનું મહત્ત્વ
હોવું જોઈએ તેવી મહાત્માજીની ઇચ્છા હતી. ગાંધીજીની શરત માન્ય રાખવામાં આવે તો
કૉંગ્રેસનો કબજો નાફેરવાદીઓના હાથમાં ચાલી જશે, તેવું સ્વરાજ પક્ષના આગેવાનો તરત
જ સમજી ગયા કારણ કે આ કાળે ઘણાખરા નાફેરવાદીઓ જ નિયમિત કાંતતા હતા અને