૨૩૪ પટેલ

નથી પણ સહાનુભૂતિ દર્શાવનાર દરેક જણના પોતે આભારી છે". "અહીંથી" શબ્દ કાઢી
નાખવામાં આવે તો તેમની માગણી મંજૂર રાખવામાં આવશે, તેવું સરકારે જણાવ્યું. પણ
સ્વમાની પાટીદારે કહ્યું કે કોઈ શબ્દ કાઢી નાખવાનું શક્ય નથી અને તેથી અખબારી સંદેશ
દબાવી રાખવામાં આવ્યો.૧૫૮

વિઠ્ઠલભાઈની તોછડી વર્તણૂક અને સન ૧૯૩૧માં કૉંગ્રેસના પ્રમુખપદ અંગે તેમણે
દર્શાવેલી નારાજી છતાં પોતાના બુદ્ધિમંત ભાઈ માટે વલ્લભભાઈને ઘણી લાગણી હતી.
જેલની દીવાલોને કારણે અંતિમ દર્શન થઈ શક્યાં નહીં, તેનાથી આ લાગણી વધારે તીવ્ર
બની અને વરસો વીતી ગયાં પછી પણ આદરભાવ ટકી રહ્યો. મોટા ભાઈએ મરણ
પથારીએથી કહેલા આખરી શબ્દોમાં પણ "ભારતને વહેલું સ્વરાજ મળે" તેવી ઇચ્છા
પ્રગટ થઈ હતી, તેનાથી વલ્લભભાઈ હાલી ઊઠ્યા હતા. વિઠ્ઠલભાઈના અવસાન પછી એક
અઠવાડિયે માવળંકરને લખેલા પત્રમાં સરદારે પૂછ્યું છે, "અમદાવાદના મિલમાલિકો એક
દિવસ તેમની મિલો બંધ રાખી ન શકે ?"૧૫૯

ગાંધીજીનો વલ્લભભાઈને પત્ર, ૨૭-૧૦-૩૩: કાળજીભરી સારવાર કરવામાં
સુભાષબાબુએ સૌને વટાવી દીધા છે. મેં તેમને આ બાબતમાં પત્ર લખ્યો છે અને તમારે
લખવો જોઈએ તેવું મને લાગે છે.૧૬૦

વલ્લભભાઈએ એવો કાગળ લખ્યાની સંભાવના છે, પણ કાગળ કોઈ ઠેકાણે મળતો
નથી. ગમે તે હોય પણ વલ્લભભાઈ અને સુભાષ વચ્ચેના સંબંધો થોડા વખતમાં જ
બગડવાના હતા. સંબંધો બગડવાનું એક કારણ વિઠ્ઠલભાઈનું વસિયતનામું હતું. પોતાની
મિલકતનો પોણો ભાગ તેમણે સુભાષને સોંપ્યો હતો. "આ રકમ હિંદુસ્તાનના રાજકીય
વિકાસ માટે અને અન્ય દેશોમાં હિંદુસ્તાન તરફી પ્રચાર માટે" સુભાષે ખર્ચવાની હતી.૧૬૧
પી. ટી. પટેલ અને ગોધનભાઈ પટેલને આ વસિયતનામું અમલમાં મૂકવા માટે પસંદ
કરવામાં આવ્યા હતા. વિઠ્ઠલભાઈના અવસાન પછી ટૂંકા સમયમાં પી. ટી. પટેલ ગુજરી
ગયા તેથી વિઠ્ઠલભાઈના ચરિત્ર લેખક ગોરધનભાઈ પટેલ આ વસિયતનામાનો અમલ કરનાર
એકમાત્ર અધિકૃત વ્યક્તિ રહ્યા. વિઠ્ઠલભાઈનો દેહ હિંદુસ્તાન લાવનાર ગોરધનભાઈના કહેવા
મુજબ સુભાષ બોઝે વસિયતનામાની મૂળ નકલ મોકલવામાં વિલંબ કર્યો, અને છેવટે નકલ
જ મોકલી આપી. આ નકલ લઈને ગોરધનભાઈ નાશિક જેલમાં વલ્લભભાઈને મળ્યા ત્યારે
વલ્લભભાઈએ તેમની સખત ઊલટતપાસ લીધી.

વિઠ્ઠલભાઈ ઇસ્પિતાલમાં ગંભીર હાલતમાં હતા. છતાં આ વસિયતનામું લખાયું ત્યારે જે
દાક્તરો તેમની સારવાર કરતા હતા તેમાંથી કોઈએ વિઠ્ઠલભાઈની સહી સાચી હોવાની
સાક્ષી કેમ આપી નથી, તેવું તેમણે પૂછ્યું. વિઠ્ઠલભાઈની બીમારી જોતાં આખું વિલ એક
સામટું લખાવાયું હોવાનું શક્ય નથી. તેથી તેમના હસ્તાક્ષરોમાં મૂળ કાગળ લખાયો
હશે, તે સચવાયેલો છે કે નહીં,તે પણ વલ્લભભાઈ જાણવા માગતા હતા.

વિઠ્ઠલભાઈની સહી સાચી હોવાની સાક્ષી પૂરનાર ત્રણે વ્યક્તિઓ બંગાળી હોવાનું
કારણ જાણી લેવા માટે વલ્લભભાઈએ તાકીદ કરી. આમાંથી બે તો માત્ર વિદ્યાર્થીઓ જ
હતા. જિનિવા વિસ્તારમાં આ વખતે ભૂલાભાઈ દેસાઈ, વાલચંદ હીરાચંદ, અંબાલાલ