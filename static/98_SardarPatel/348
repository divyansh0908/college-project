૩૪૮ પટેલ

પણ જવાનો નથી." સરદાર ગયા નહીં, પણ બે લાખ રૂપિયા આવી ગયા.

સવારે નાસ્તા વખતે શાંતિલાલભાઈએ સરદારને એક મુલાકાતીની વાત કરી. તે કહેતો
હતો કે ટિકિટ નહીં મળે તો ઘેર જઈને પોતે આપઘાત કરશે. વલ્લભભાઈએ શાંતિભાઈને
છરી આપી. "તેને કહો કે ઘેર જવાની કશી જરૂર નથી. આ છરીથી અહીં જ આપઘાત કરી
શકે છે." તે દિવસે વલ્લભભાઈએ શાંતિભાઈને કહ્યું કે "આપઘાત કરવાનો હોય તે
પરવાનગી લેવા બેસતો નથી."૨૧

પૂનાના દવાખાનામાંથી છૂટા થઈને વલ્લભભાઈએ મુંબઈના કૉંગ્રેસ હાઉસની નાનકડી
ઓરડામાંથી ચૂંટણીનું સંચાલન કરવા માંડ્યું. "ભારત છોડો" આંદોલનના મુખ્ય મુદ્દાના
આધારે એક નાનકડો ચૂંટણી-ઢંઢેરો લખી આપવા માટે જવાહરલાલને વિનંતી કરવામાં
આવી.૨૨ નેહરુએ એ પ્રમાણે લખી આપ્યું.૨૩ સરદાર નાણાં વાપરવામાં બહુ કાળજી રાખતા
અને પાકો હિસાબ માગતા, પણ નાણાં માટે આવેલી કોઈ પણ વિનંતીને નકારતા નહીં.
તેમણે આઝાદને લખ્યું છે : "આપણી વચ્ચે વાત સમજી લઈએ કે નાણાંના અભાવે એક
પણ બેઠક આપણે ગુમાવવી નથી."૨૪

ગુજરાત પ્રાંતિક સમિતિના પ્રમુખ તરીકે ૨૫ વરસ રહ્યા પછી સરદારે આ હોદ્દો છોડી
દીધો અને કાનજીભાઈ દેસાઈને આ કામ સંભાળવા ક્હ્યું. "મારી અને તમારી વચ્ચેના
અંતર"નો કાનજીભાઈએ ઉલ્લેખ કર્યો ત્યારે સરદારે તેમને જવાબ વાળ્યો : "(૧૯૨૦માં)
બાપુ પાસેથી મેં હોદ્દો સંભાળ્યો ત્યારે મારી અને બાપુની વચ્ચે તમે આજે કહો છો તેના
કરતાં વધારે મોટો તફાવત હતો." નમ્રતાનો આ પાઠ કાનજીભાઈ અથવા તેમના દીકરા
હિતેન્દ્ર કદી ભૂલ્યા નહીં.૨૫

કેટલાક નોંધપાત્ર ઝઘડાઓ સન ૧૯૪૫માં વિસારે પાડવામાં આવ્યા. રાજાજીને કૉંગ્રેસમાં
ફરી લેવામાં આવ્યા. રાજાજી મધ્યસ્થ ધારાસભામાં જશે અને કૉંગ્રેસ પક્ષનું નેતૃત્વ
સંભાળશે, તેવી વલ્લભભાઈને આશા  હતી. પણ રાજાજીનું મન પોતાના પ્રાંતમાં ચોંટ્યું
હતું. સન ૧૯૪૨માં રાજાજીના વલણની ટીકા કરનાર મદ્રાસના આગેવાનોને વલ્લભભાઈએ
ચોખ્ખું સંભળાવ્યું કે "રાજાજી મારા પરમ મિત્ર છે. જીવનભરના સાથી છે.... આવડત,
પ્રામાણિકતા અને નિષ્ઠામાં આ પ્રાંતના તમામ કૉંગ્રેસીઓ કરતાં ઘણા વધારે ઊંચી કક્ષા
ધરાવે છે."૨૬

ઑગસ્ટની આખરમાં હેવાલ આવ્યો કે સુભાષ બોઝને લઈ જનાર જાપાની વિમાન તૂટી
પડ્યું છે અને તેમનું અવસાન થયું છે. પણ સરકાર અથવા કૉંગ્રેસ બેમાંથી કોઈને આ
સમાચારો પર વિશ્વાસ બેઠો નહીં. વૅવેલે પોતાની ડાયરીમાં લખ્યું છે, "તેમણે ભૂગર્ભમાં
સંતાઈ જવું હોય તો આવું જ બહાનું આપવું પડે."૨૭ પણ સમાચાર સાચા હતા.
વલ્લભભાઈએ અગાઉથી જ સુભાષને સાથી તરીકે અને સ્વાતંત્ર્ય-સેનાની તરીકે અપનાવી
લીધા હતા.૨૮ જાપાનીઓએ સ્થાપેલી અને સન ૧૯૪૩ના ઉનાળાથી સુભાષ બોઝના હાથ
નીચે કામ કરનાર આઝાદ હિંદ ફોજના સૈનિકો અને તેમનાં કુટુંબીજનોને મદદ આપવાની
તત્પરતા વલ્લભભાઈએ દર્શાવી હતી. સાથી રાજ્યોની સેના સામે લડતાં મરણ પામેલા
આઝાદ હિંદ ફોજના સૈનિકોનાં સગાંવહાલાંઓને મદદ કરવા માટે કૉંગ્રેસે સ્થાપેલી સમિતિના
પ્રમુખ વલ્લભભાઈ હતા.