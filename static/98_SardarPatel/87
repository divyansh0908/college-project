૧૯૧૮-૨૨/સાથીદાર ૮૭

મૂર્ખાઈભરી ગણાવી" હતી. ભારતીય મુસલમાનોએ સ્થાપેલી ખિલાફત સમિતિએ
અસહકાર અપનાવી લીધો હતો. પણ સંખ્યાબંધ કૉંગ્રેસી આગેવાનોનો મત વાઇસરૉયના
જેવો જ હતો. કલકત્તાના ખાસ અધિવેશનમાં અસહકારને પોતે તોડી પાડશે તેવું તેઓ
માનતા હતા. મહમ્મદઅલી જિન્નાહ કલકત્તા સ્ટેશને ઊતર્યા કે તરત જ મોતીલાલ નેહરુ
તેમને મળ્યા અને મહાત્માજીને હરાવવા માટેના દાવપેચ ઠરાવી લેવામાં આવ્યા.૧૨૪
અધિવેશનના પ્રમુખ પંજાબના લાલા લજપતરાય, દાસ, બિપિનચંદ્ર પાલ અને
માલવિયાજી પણ અસહકારની બાબતમાં સાશંક હતા. કલકત્તા અધિવેશનથી કૉંગ્રેસમાં
વલ્લભભાઈ, રાજગોપાલાચારી, રાજેન્દ્રપ્રસાદ, અબુલ કલામ આઝાદ અને જવાહરલાલ
નેહરુ જેવા યુવાન આગેવાનોનો પ્રભાવ વધ્યો. તેમણે મંચ પર આસન લીધું ન હતું પણ
ગાંધીજી માટેનો તેમનો ટેકો સ્પષ્ટ હતો અને ગાંધીજીના અન્ય ટેકેદારો પણ મક્કમ હતા.
પીઢ આગેવાનોમાં મોતીલાલ નેહરુએ સૌથી પહેલાં નવું વાતાવરણ પારખી લીધું. કલકત્તામાં
લાંબી અને ઉગ્ર ચર્ચાઓ ચાલ્યા પછી કૉંગ્રેસે અસહકારનો કાર્યક્રમ અપનાવ્યો અને
મોતીલાલ નેહરુએ ગાંધીજીની તરફેણમાં મત આપ્યો.

કલકત્તા અધિવેશન પછી બધા વયોવૃદ્ધ આગેવાનો એક પછી એક ગાંધીજીના ટેકેદાર
બન્યા પણ ત્રણ આગેવાનો ઍની બિસેન્ટ, માલવિયા અને જિન્નાહ અળગા રહ્યા. સુધારણા
કાયદા અનુસાર પહેલી ચૂંટણી નવેમ્બર-ડિસેમ્બરમાં યોજવામાં આવી ત્યારે તેનો બહિષ્કાર
તો જિન્નાહે પણ કર્યો. ડિસેમ્બરની આખરમાં કૉંગ્રેસનું અધિવેશન નાગપુરમાં મળ્યું. આ
દરમિયાન લોકમતનું વલણ સ્પષ્ટ રીતે જણાઈ આવ્યું. કલકત્તા બેઠકમાં અસહકારનો વિરોધ
કરનાર ચિત્તરંજન દાસે ત્રણ મહિના પછી નાગપુર બેઠકમાં અસહકારનો ઠરાવ રજૂ કર્યો.
લજપતરાય અને પાલે પણ તેને ટેકો આપ્યો. "સામ્રાજ્યના અંગ તરીકે સ્વરાજ"ને બદલે
માત્ર "સ્વરાજ"નો આદર્શ કૉંગ્રેસે સ્વીકારવો જોઈએ તેવા ઠરાવનો વિરોધ કરવામાં
નિષ્ફળતા મળ્યા પછી જિન્નાહે કૉંગ્રેસ છોડી.૧૨૫

નાગપુરમાં વલ્લભભાઈએ માત્ર આ એક જ ચર્ચામાં ભાગ લીધો. જિન્નાહની દલીલ
એવી હતી કે "સામ્રાજ્યના અંગ તરીકે" શબ્દો કાઢી નાખવાનો અર્થ એ થાય કે પૂર્ણ
સ્વરાજ માટે ગેરબંધારણીય લડત પણ ચલાવી શકાય. પટેલે જણાવ્યું:

આપણે અંગ્રેજી સામ્રાજ્ય છોડી જવા માગીએ છીએ તેવું કેટલાકને લાગે છે. આપણે
સામ્રાજ્યમાં રહીએ કે છોડી જઈએ તેનો બધો આધાર અંગ્રેજો અને અંગ્રેજોના ઇરાદાઓ
પર રહેશે. સંપૂર્ણ સ્વાધીનતા મળતી હોય તો સામ્રાજ્યમાં રહેવું આપણે ઇચ્છનીય
ગણીએ છીએ. પણ આવી સ્વાધીનતા મળે નહીં તો આપણે સામ્રાજ્યની બહાર નીકળી
જવું પડશે.૧૨૬

ઍની બિસેન્ટ નાગપુર અધિવેશનમાં ગેરહાજર રહ્યાં અને આખરી મતદાન થયા અગાઉ
જિન્નાહ ચાલ્યા ગયા. માલવિયાજી ગામમાં હતા પણ બીમાર હતા. કૉંગ્રેસના ઉદ્દેશમાં
ફેરફાર કરતી અને અસહાકરનો વિરોધ કરતી નોંધ તેમણે મોકલી હતી તે સહુ કોઈએ
આદરપૂર્વક સાંભળી, પણ તેની કશી અસર પડી નહીં. અસહકારના ઠરાવ પર મત લેવાયા
ત્યારે સિંધના એક અને પંજાબના એક એમ બે પ્રતિનિધિઓએ તેની વિરુદ્ધ મત આપ્યા;
તેમનાં નામ જળવાયાં નથી.૧૨૭