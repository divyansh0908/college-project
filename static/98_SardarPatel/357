૧૯૪૫-૪૭/વિજય ૩૫૭

આ વિદ્રોહનો અંત આણવાની બાબતમાં પોતે અને સત્તાધીશો સમાન મત ધરાવતા હતા
તેની વલ્લભભાઈને કશી ફિકર ન હતી. "આવા બનાવોનો સામનો કરવામાં ન આવે તો
આપણે ખલાસ થઈ જઈશું, તબાહ થઈ જઈશું." તેવું તેમણે ગાંધીજીને ૨૪ ફેબ્રુઆરીના
રોજ લખેલા કાગળમાં જણાવ્યું છે.૭૩ શરણાગતિ અગાઉ ફેબ્રુઆરીની ૨૨મી તારીખે
જવાહરલાલને લખેલા પત્રમાં વલ્લભભાઈ લખે છે, "સામ્યવાદીઓએ અને અચ્યુત તથા
અરુણાની દોરવણીથી સમાજવાદીઓએ પણ આપણી સલાહથી વિરદ્ધ જઈને હડતાળનું
એલાન આપ્યું.... સતત વધતી જતી હિંસાખોરીનો આ સવાલ આપણે ઉકેલવો પડશે,
નહીંતર આપણી લડત તદ્દન ખતમ થઈ જશે."૭૪ તરંગી બળવાખોરો, આગ સળગાવનાર
લોકો અને છરીની અણીએ લોકો પાસેથી નાણાં પડાવી લેનાર લોકોના હાથમાં મુંબઈ અને
ભારતને સોંપી દેવા માટે વલ્લભભાઈએ ૨૮ વરસ સંઘર્ષ ચલાવ્યો ન હતો. વલ્લભભાઈના
વલણથી નારાજ થયેલા અરુણા અસફઅલીએ જવાહરલાલને દરમિયાનગીરી કરવાની વિનંતી
કરી ત્યાર પછી જે બન્યું તેનો યથાતથ હેવાલ વલ્લભભાઈએ ગાંધીજીને લખેલા પત્રમાંથી
મળે છે.

તેણે (અરુણાએ) જવાહરને તાર કર્યો. તેના છાપા(ફ્રીપ્રેસ જર્નલે)એ લખ્યું કે આ
પરિસ્થિતિ સંભાળી શકે તેવો એકમાત્ર આગેવાન જવાહર છે. આનું કારણ એ હતું કે
તેમને મારો ટેકો મળ્યો નહીં. જવાહરે મને તાર કર્યો કે જરૂર હોય તો પોતે મહત્ત્વનાં
કામ છોડીને મુંબઈ આવી જશે. મેં જવાબ આપ્યો કે આવવાની કશી જરૂર નથી.

છતાં નેહરુ આવતી કાલે આવે છે. તેમણે મારા પર કરેલા તારમાં જણાવ્યું છે કે તેમને
મારો તાર મળી ગયો છે. પણ પોતે મુંબઈ આવે નહીં, તો પોતાને અજંપો થાય માટે
તેઓ આવી રહ્યા છે. તેમને આવવા દઈએ પણ તેના (અરુણાના) તારના જવાબમાં
જવાહર આવે તે ઘણું ખોટું ગણાય.૭૫

જવાહરલાલ મુંબઈ આવ્યા ત્યાર પહેલાં વિદ્રોહ અને હિંસાખોરી શમી ગયાં હતાં.
વલ્લભભાઈ સ્ટેશન પર તેમને મળ્યા અને સાથે લઈને જાહેર સભામાં ગયા. આ સભામાં
બંને આગેવાનોએ હિંસાચારને વખોડી કાઢ્યો, પણ મુંબઈના ગૃહમંત્રીએ દિલ્હીના
ગૃહમંત્રીને જણાવ્યું તેમ,

આ બંનેનાં વક્તવ્યોમાં નોંધપાત્ર તફાવત હતો. વલ્લભભાઈને વિદ્રોહ તરફ કશી
સહાનુભૂતિ ન હતી અને ટોળાંઓએ આચરેલા હિંસાચારને તેમણે સખત શબ્દોમાં વખોડી
કાઢ્યો. જવાહરલાલે વિદ્રોહીઓ તરફ સહાનુભૂતિ દર્શાવી. અને "ચડિયાતા લશ્કરી
બળ"ની સામે ખોટી ચાલબાજી તરીકે તેમણે હિંસાચારની ટીકા કરી.૭૬

ગાંધીજીએ વિદ્રોહને "અણછાજતો" ગણાવ્યો હતો અને "બળવાખોરોએ સરદાર
પટેલની તાબે થઈ જવાની શિખામણ સ્વીકારી હતી, તે મોટી આસાએશની બાબત છે"
તેવું જણાવ્યું.૭૭ વૅવેલે પોતાની ડાયરીમાં લખ્યું છે, "નૌકાદળનો બળવો શમી ગયો દેખાય
છે."૭૮ પોતાના પૂર્વગ્રહના કારણે વાઇસરૉયે વલ્લભભાઈએ ભજવેલા ભાગનો ઉલ્લેખ કર્યો