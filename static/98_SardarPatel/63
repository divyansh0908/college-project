૧૯૧૮-૨૨/સાથીદાર ૬૩

સંપૂર્ણ અને અસંદિગ્ધ ટેકો સરકારને આપવો જોઈએ....ડુમિનિયન સ્ટેટસ જેવા અર્થમાં
સામ્રાજ્યમાં સરખે હિસ્સે ભાગીદાર બનવાની અમારી અભિલાષા આ માર્ગે વધારે ઝડપથી
હાંસલ કરી શકાશે, તેવી આશા અમે સેવીએ છીએ."૪૭ યુદ્ધ-પ્રયાસોમાં સહાયભૂત થવા
માટે દિલ્હીમાં પોતે બોલાવેલા સંમેલનમાં ગાંધીજી હાજર રહે તેવું વાઇસરૉય ઇચ્છતા હતા.
આ સંમેલનમાં ટિળક અને ઍની બિસેન્ટને આમંત્રણ આપવામાં આવ્યું ન હતું. તેથી
ખેડાના કિસાનો સામે વધારે પડતાં સખત પગલાં ન ભરાય તેવી વાઇસરૉયની ઇચ્છા હતી.
ગાંધીજીને વધારે પરેશાન કરવા નહીં તેવી સૂચના મુંબઈ સરકાર મારફતે પ્રાટને મોકલવામાં
આવી.

એપ્રિલ ૨૬થી ૨૮ સુધી યુદ્ધ પરિષદની બેઠક મળી. તેમાં ગાંધીજી હાજર રહ્યા. યુદ્ધ-
પ્રયાસોને ટેકો આપતું એક વાક્યનું પ્રવચન ગાંધીજીએ જાણીબૂજીને હિંદુસ્તાની ભાષામાં
કર્યું. ખાનગીમાં તેમણે "ખેડાની લડતમાં રાહત"ની માગણી કરી.૪૮ અંગ્રેજ સામે લડતા
જર્મનીના સાથી તૂર્કી તરફ સહાનુભૂતિ ધરાવવાના આરોપસર અટકાયતમાં રાખવામાં
આવેલા લોકપ્રિય મુસલમાન આગેવાનો મહમ્મદઅલી અને શૌકતઅલીના છુટકારા માટે પણ
તેમણે આગ્રહ સેવ્યો. સન ૧૯૧૮ના એપ્રિલમાં કિસાનશક્તિ અને હિંદુ-મુસ્લિમ એકતા
ગાંધીજીની રાજકીય પ્રવૃત્તિના મુખ્ય સ્તંભ હતા. અલીભાઈઓ અંગેની માગણી વાઇસરૉયે
નામંજૂર કરી પણ ખેડૂતોની લડત અંગે મૌન સેવ્યું.

ખેડા પાછા ફર્યા પછી ગાંધીજીએ જોયું કે ઢોરઢાંખર, ઘરેણાં ને વાસણકૂસણની જપ્તીઓ
મોટા પ્રમાણમાં થઈ હતી પણ જમીનોની જપ્તી થતી ન હતી.

પ્રાટે એપ્રિલની ચોવીસમીએ કાઢેલા હુકમની જાણકારી ન હોવા છતાં મે માસની બારમી
તારીખે ગાંધીજીને લડત સફળ નીવડવાની ગંધ આવી ગઈ હતી. બોરસદ તાલુકાના એક
ગામની સભામાં તેમણે જણાવ્યું કે

આપણને પૂરેપૂરો વિજય મળ્યો નથી, પણ આપણે જીત્યા છીએ. જમીનો જપ્ત કરી
લેવાની પોતાની ધમકી પ્રાટ સાહેબ અમલમાં મૂકી શક્યા નથી.૪૯

ખેડૂતોનું ખમીર અજબ હતું. મે માસની ત્રણ તારીખ સુધીમાં ૩૨૦૦ ખેડૂતોએ
પ્રતિજ્ઞાપત્રો પર સહી કરી હતી. બહેનોનો પણ ટેકો મળતો હતો. ખેડતોએ મહેસૂલ
ભરવાનો મક્કમતાથી ઇન્કાર કર્યો. વલ્લભભાઈની હાજરી અને તેમનાં પ્રવચનોથી લોકોને
મદદ મળતી હતી. પાટીદારોના વર્ચસ્વવાળા રાસ સામે ગાંધીજીની સાથે વલ્લભભાઈએ પણ
ભાષણ કર્યું. મહાદેવ દેસાઈ ડાયરીમાં લખે છે :

રાસઃ કુદરતી સૌંદર્ય અને ખુલ્લા રંગમંચ જેવા વિશાળ મેદાનથી બાપુએ આનંદ અને
આશ્ચર્ય અનુભવ્યાં. અદ્ભુત પ્રવચન.૫૦

મહાદેવભાઈએ ગાંધીના પ્રવચન વિશે કહ્યું છે પણ પંડ્યાની સાથે રહીને ખેડાને જગાડનાર
શંકરલાલ પરીખે વલ્લભભાઈ પટેલના "ઓજસ્વી અને પ્રેરણાદાયી પ્રવચન"નો ઉલ્લેખ
કર્યો છે. મે માસમાં ગાંધીજી ફરી પાછા બિહાર ગયા ત્યારે વલ્લભભાઈ પત્રિકાઓ દ્વારા
જિલ્લાને માર્ગદર્શન આપતા રહ્યા. આવી એક પત્રિકામાં તેમણે લખ્યું છે: