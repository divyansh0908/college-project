૧૯૨૨-૨૯/સરદાર ૧૬૩

સરકાર ધમકીનો અમલ કરી શકે તેમ નથી, તે વાત વલ્લભભાઈએ આગ્રહપૂર્વક ફરીથી
રજૂ કરી. ખેડૂતોને તેમણે પોતાનું યાદગાર વચન આપ્યું કે "આ જમીનો તમારા દરવાજા
ઠોકતી તમારી પાસે આવવાની છે."૧૭૨ પણ તેમણે વ્યવહારુ ઉપાયો અજમાવ્યા. બહારના
લોકોએ ખરીદેલી જમીન પર ઝૂંપડાં બાંધીને રહેવા માંડવાનો આદેશ મણિબહેન, મીઠુબહેન
પિટીટ અને ભક્તિબાને આપવામાં આવ્યો. કોઈ બારડોલીવાસી ખરીદવા તૈયાર ન હોવાથી
આ જમીનો પાણીના મૂલે વેચાઈ ગઈ હતી. આ રીતે મોટી જમીન ખરીદનાર ભરૂચના
કેરોસીનના વેપારીને વલ્લભભાઈએ સલાહ આપી કે "આ ભવમાં ભગવાન તેને કેવો બદલો
આપશે તેનો ખ્યાલ તેણે કરવો જોઈએ"૧૭૩ બીજાઓને ચેતવણી આપતાં તેમણે કહ્યું:

આ ખેતરો ખરીદ કરનાર પારસીઓએ સમજવું જોઈએ કે આ જમીનમાં એક ચાસ
પાડતાં અગાઉ તેમણે પારસી ભાઈબહેનોનાં શરીર ગોળીથી ચાળણી જેવાં કરવાં પડશે,
અને તેમનાં હાડકાંનું ખાતર પૂરવું પડશે. કોઈ હિંદુ કે મુસલમાને આવી ખરીદી કરી હોય
તો તેમણે પણ આ વાત ધ્યાનમાં રાખવી જોઈએ.૧૭૪

વલ્લભભાઈ હવે છૂટા રહી શકે તેવું લાગતું ન હતું.૧૭૫ વલ્લભભાઈની ધરપકડ ન થાય તે
માટે વીમો ઉતરાવવો હોય તો કેટલું પ્રીમિયમ ભરવું પડે તેવી મજાક મોતીલાલ નેહરુએ કરી.
ગાંધીજીએ વલ્લભભાઈ પર વધારે ગંભીરતાપૂર્વક લખ્યું :

ગવર્નરને મોકલવાના કાગળનો મુસદ્દો આ સાથે છે.... મારી જરૂર હોય તો લખજો
અથવા તાર કરજો. તમારી ધરપકડ થવાની અફવાઓ સતત સાંભળવા મળે છે. તમે
પકડાઈ જાઓ તો થોડો આરામ મળી જાય. ધરપકડ ન થાય ત્યાં સુધી આપણા માટે
આરામ હરામ છે.૧૭૬

પણ વલ્લભભાઈ ડગ્યા નહીં. ગાંધીજી બારડોલી આવે તેવું હજી પણ તેઓ ઇચ્છતા ન
હતા. બારડોલીના સાથીઓને તેમણે કહ્યું:

મારી ધરપકડ શા માટે થાય ? ધરપકડ થવાનો સંભવ નથી. બિચારી ભેંસને વેચે તો થોડા
રૂપિયા પણ મળે. મને જપ્ત કરીને વેચી નાખે તો સરકારને ફૂટી કોડી પણ મળવાની
નથી.૧૭૭

તાલુકાના એકેએક ગામે વલ્લભભાઈનાં દર્શન કર્યાં હતાં અને તેમનાં ભાષણો સાંભળ્યાં
હતાં. ૩૧મીની જાહેરાત પછી તરત જ મહાદેવભાઈ અને એક ખેડૂત વચ્ચે થયેલી
વાતચીતમાં વલ્લભભાઈએ પ્રગટાવેલા ખમીરનાં દર્શન કરી શકાય છેઃ

મહાદેવભાઈ  : સરકારી જાહેરાત થઈ તે જાણ્યું કે ? ખેડૂત: હા તેનો અર્થ એટલો કે હવે
લડત વધારે આકરી બનશે. મહાદેવભાઈ: તમે કેટલું ટકી શકશો ? ખેડૂત : અનંત કાળ
સુધી ટકશું.... મારા ગામમાં એક પણ ભેંસ રહી નથી.... અમે પિત્તળનાં વાસણ કાઢી
નાખ્યાં છે. માટીના હાંડલામાં રાંધીએ છીએ અને શકોરામાં ખાઈએ છીએ....