૪૧૪ પટેલ

થઈને દરદાગીનાથી શોભતા રાજવીઓ સાથે સુંદર સમારંભમાં"૩૬૮ માઉન્ટબૅટને સીધું
સંબોધન કર્યું:

ભારત-આઝાદી કાયદા અનુસાર પંદરમી ઑગસ્ટે તમામ રાજાઓને સમ્રાટ પ્રત્યેની
તમામ જવાબદારીઓમાંથી મુક્તિ આપવામાં આવે છે. રાજ્યોને સંપૂર્ણ આઝાદી મળે
છે. કાયદેસર રીતે અને નિયમો અનુસાર તેઓ સ્વતંત્ર છે. પણ બ્રિટિશ કારભાર
દરમિયાન એવું વ્યવસ્થાતંત્ર ઊભું થયું છે કે આખો ભારતીય ઉપખંડ આર્થિક ધોરણે
એકમ તરીકે વર્તે છે.

આ સંબંધ હવે છૂટી જવાનો છે. તેની અવેજીમાં બીજી વ્યવસ્થા ઊભી ન થાય, તો
કેવળ અંધાધૂંધી ફેલાશે, અને મારી રજૂઆત છે કે આવી અંધાધૂંધીમાં પહેલો ભોગ
રાજ્યોનો લેવાશે.

સૈદ્ધાંતિક રીતે તો બેમાંથી મનગમતા સંસ્થાન સાથે જોડાવાની છૂટ રાજ્યોને
આપવામાં આવી છે. પણ ભૌગોલિક બંધનો છે, અને તેને ઉવેખી શકાશે નહીં, તેવું હું
કહી શકું? ૫૬૫ રાજ્યોમાંથી અતિશય મોટી સંખ્યાનાં રાજ્યો ભૌગોલિક રીતે ભારત
સાથે સંકળાઈ ગયેલાં છે અને તેમાંથી છૂટી શકાય તેમ નથી.

(જોડાણનાં) ત્રણ ક્ષેત્રો તમારી સગવડ અને તમારા લાભ માટે વધારે મોટા તંત્રને
સંભાળવા આપવાનાં છે, તે બાબતમાં તમે સહમત થશો તેવી મને ખાતરી છે.

જોડાણ માટે તૈયાર કરવામાં આવેલા દસ્તાવેજ અનુસાર રાજ્યો માત્ર ત્રણ બાબતોમાં
જોડાઈ શકે છે, અને તેમણે કશી આર્થિક જવાબદારી ઉપાડવાની રહેતી નથી. વળી આ
દસ્તાવેજમાં જ એક કલમ દ્વારા સ્પષ્ટતા કરવામાં આવી છે કે બાકીના કોઈ પણ ક્ષેત્રમાં
સંઘ સરકારને કશો અધિકાર રહેતો નથી....

પણ મારે સ્પષ્ટતા કરવી જોઈએ કે આ દસ્તાવેજ સ્વીકારી લેવા માટે મારે હજી કેન્દ્ર
સરકારને સમજાવવાની બાકી રહે છે. તમે બધા મને સહકાર આપો અને જોડાણ માટે
તૈયાર થઈ જાઓ તો મને ખાતરી છે કે મને મારા પ્રયાસોમાં સફળતા મળશે.

સત્તાપલટાનો દિવસ બહુ નજીક છે તે યાદ રાખજો. અને તમારે જોડાવું હોય તો ૧૫મી
ઑગસ્ટ પહેલાં જોડાઈ જવું જોઈએ.૩૬૯

સમજાવટભરી વક્તૃત્વકળાના ઉત્તમ નમૂના જેવા આ પ્રવચનમાં એક બીજા તત્ત્વે ફાળો
આપ્યો હતો. પાકિસ્તાનના પહેલા ગવર્નર-જનરલ તરીકે અમે તમને રાખવા ઇચ્છતા નથી
તેવું જિન્નાહે થોડા દિવસ અગાઉ માઉન્ટબૅટનને જણાવ્યું હતું, અને માઉન્ટબૅટનને તેનાથી
ઘણો આઘાત લાગ્યો હતો. આઝાદ ભારતમાં આ હોદ્દા પર ચાલુ રહેવા માટે વલ્લભભાઈ
અને નેહરુએ તેમને આમંત્રણ આપ્યું હતું, અને આવું જ આમંત્રણ પાકિસ્તાન તરફથી
મળશે, તે બાબતમાં માઉન્ટબૅટનને એટલી ખાતરી હતી કે તેમના આગ્રહને કારણે ભારત-
આઝાદી કાયદામાં કલમ દાખલ કરવામાં આવી હતી કે અત્યારના ગવર્નર-જનરલ બંને
સંસ્થાનોના ગવર્નર-જનરલ તરીકે ચાલુ રહી શકશે. માઉન્ટબૅટને ભારતમંત્રીને જણાવ્યા
પ્રમાણે જિન્નાહે ફેંકેલા "બૉમ્બ"થી વાઇસરૉય ઘવાયા હતા૩૭૦ અને તેના કારણે
વલ્લભભાઈ અને નેહરુને તેમણે બમણા આવેગથી મદદ કરી.