૧૯૧૮-૨૨/સાથીદાર ૬૭

વિવેકથી અને શાંતિથી કામ પાડવાની સૂચના કોઈ સેનાપતિએ પોતાના લશ્કરને આપી
નથી.

આ ખ્યાલ સ્તબ્ધ કરી મૂકે તેવો અવનવો હતો. તેનો સંપૂર્ણ અમલ અશક્ય હોવા છતાં
તેમાં જોડાનારનો ઉત્કર્ષ થતો અને વિરોધીઓ વિમાસણમાં પડી જતા. સત્યાગ્રહ
વલ્લભભાઈને એકદમ પસંદ પડી ગયો કારણ કે સત્યાગ્રહમાં હિંદીઓ નૈતિક રીતે અથવા
બીજી કોઈ પણ રીતે ઊતરતા હોવાની હીનતાનો અભાવ હતો. સત્યાગ્રહના કારણે ભારતીય
ખેડૂતો અંગ્રેજ શાસકો સાથે આંખ ઉઠાવીને વાત કરતા થયા. ચંપારણ, અમદાવાદ, ખેડામાં
સત્યાગ્રહથી જે પરિણામ આવ્યાં તે બીજી કોઈ રીતે મળવાની સંભાવના ન હતી. ચંપારણ
અને ખેડાના સત્યાગ્રહ અને અમદાવાદના ઉપવાસમાં હિંમતનો ટંકાર હતો. બંધનમાંથી
છૂટવાની બારી હતી. ઘનઘોર જંગલમાં મળી આવેલું મેદાન હતું: "આપણે શું કરી
શકીએ ?" તેવા નિસાસાનો ઉત્તર હતો. મામલતદારો પર મોકલવામાં આવેલા કેરના
હુકમથી ખેડૂતોની લડત પૂરી કરવાની તક ખોળી કાઢીને મહાત્માજીએ સાબિત કર્યું હતું કે
લડત ક્યારે શરૂ કરવી અને ક્યારે પૂરી કરવી, તે બંને બાબતોમાં પોતે સિદ્ધહસ્ત છે.

વલ્લભભાઈ માટે ગાંધીજી સંત, યોદ્ધા અને વિશ્વાસ રાખીને અનુસરી શકાય તેવા
સાથીદારની ત્રિમૂર્તિ હતા. થોડા મહિના અગાઉ ગાંધીજી સાથે જોડાઈ જનાર વલ્લભભાઈએ
હવે તેમના અનુયાયી બનવાનું ઠરાવ્યું. "તેમની સાથે રહ્યા પછી મને ખાતરી થઈ છે કે
તેમણે બતાવેલે રસ્તે ચાલવાથી હિંદુસ્તાનને મુક્તિ મળશે" તેવું તેમણે ત્રણ વરસ પછી
કહેલું. "સાથે રહેવું" તે વાત મહત્ત્વની છે. સન ૧૯૨૯માં "ગાંધીજીની સૂચના"નો
ઉલ્લેખ કરીને તેમણે દાવો કરેલો કે "હુકમ પાળવામાં કોઈ સૈનિક પણ મારી બરોબરી કરી
શકે નહીં"૬૧ આપણે એ પણ નોંદવું જોઈએ કે વફાદારીપૂર્વક મહાત્માજીની આજ્ઞામાં
રહેવાનો વલ્લભભાઈનો નિર્ણય હિંદુ પરંપરાને અનુરૂપ છે. "મોટા કાકા"ના સ્વામી-
નારાયણ સંપ્રદાયમાં પણ ગુરુ ની આજ્ઞા પાળવા પર ભાર મૂકવામાં આવ્યો છે. વલ્લભભાઈ
કદાચ એ પણ સમજતા હશે કે ગાંધીજીને જે કંઈ સત્તા મળે તેનો લાભ તેમના અંતેવાસી
સાથીઓને પણ મળશે.

તેથી ગાંધીજીએ લશ્કરમાં ભરતી માટે યુવાનો શોધવાના કામમાં વલ્લભભાઈને સામેલ
થવાનું કહ્યું ત્યારે તેમણે તાબડતોબ સ્વીકારી લીધું. સત્યાગ્રહ માટે નહીં પણ સામ્રાજ્ય માટે
સૈન્યમાં ભરતી કરવાની હતી. દિલ્હીમાં વાઇસરૉયે બોલાવેલી પરિષદમાં ગાંધીજીએ યુદ્ધ-
પ્રયાસોને ટેકો આપ્યો હતો. તેમને મોટી આશા હતી. અલીભાઈઓની મુક્તિ માટે માગણી
કરવા છતાં, ચંપારણ અને ખેડામાં લડત ચલાવવા છતાં, પોતે રાજ્યના સહાયક સાથી છે
તેવું અંગ્રેજો સમજશે તેવી તેમની અપેક્ષા હતી. વાઇસરૉય જોડેની વાટાઘાટોમાં પણ તેમણે
આ લડતને ટેકો આપ્યો. એટલું જ નહીં પણ ખેડામાં પુરજોસથી ચાલી રહેલી લડત મોકૂફ
રાખવાની કોઈ વાત જ નથી તેવું તેમણે ચેમ્સફોર્ડને સામે ચાલીને કહ્યું. સહાયક સાથીની
ગાંધીજીની આવી વિચિત્ર વ્યાખ્યાનો વિચાર કરવા વાઇસરૉય પોતે તૈયાર હતા. પણ તેમના
અન્ય સાથીદારોને આ વાત રુચી નહીં. ગૃહમંત્રી સર વિલિયમ વિન્સેન્ટે ગાંધીજીને કહ્યું:
"મારી જાણકારી તો એવી છે કે તમે સ્થાનિક અમલદારોને ઘણો ત્રાસ આપી રહ્યા છો. ઠીક