૪૩૨ પટેલ

સરદારે ત્યાં લગભગ પોણા કલાક જેટલો સમય ગાળ્યો. અતિશય અદબપૂર્વક પવિત્ર
મઝારમાં ફર્યા. ત્યાંના રહેવાસીઓ અંગે આમતેમ પૂછપરછ કરી અને સ્થાનિક પોલીસ
અધિકારીને સ્પષ્ટ શબ્દોમાં જણાવ્યું કે આ વિસ્તારમાં જે કંઈ અઘટિત બનાવ બને તેની
જવાબદારી તેની છે અને શાંતિ જળવાઈ નહીં તો તેને નોકરીમાંથી રુખસદ આપવામાં
આવશે.૨૬

પણ સાથોસાથ વલ્લભભાઈ મુસલમાનોનું ગેરવર્તન સાંખી લેવા અથવા પોતાનું સ્પષ્ટ
અને કડક વર્તન છોડી દેવા તૈયાર ન હતા. સપ્ટેમ્બરની ૧૩મી તારીખે શહેરમાં ફરતાં ફરતાં
વલ્લભભાઈ ફૈઝ બજાર પોલીસ સ્ટેશન પાસે રોકાયા હતા, ત્યારે મુસ્લિમ માલિકીના
મકાનમાંથી છૂટેલી ગોળી તેમના કાન પાસે થઈને સનસનાટી કરતી ગઈ. આખું મકાન ફૂંકી
માર્યા સિવાય ગોળી છોડનાર હાથમાં આવશે નહીં તેવું પોલીસ અધિકારીએ કહ્યું, ત્યારે
વલ્લભભાઈએ આદેશ આપ્યો, "ફૂંકી મારો."૨૭

સપ્ટેમ્બરની આખરમાં વલ્લભભાઈને સમાચાર મળ્યા કે પાકિસ્તાન જઈ રહેલા
મુસલમાનોની મોટી વણજારો અમૃતસર પાસેથી નીકળે ત્યારે તેમને અટકાવીને તેના પર
હલ્લો કરવાનો ઇરાદો આ શહેરના શીખો ધરાવે છે. ગૃહમંત્રી તરીકે મુસલમાનોને
સહીસલામત જવા દેવાની પોતાની ફરજ હોવા ઉપરાંત વલ્લભભાઈ એ વાત પણ જાણતા
હતા કે સરહદની પેલે પારથી અનેક શીખો અને હિંદુઓ હિંદુસ્તાન આવવા માટે નીકળી
ચૂક્યા છે, તેથી મુસલમાન વણજારોની અટકાયતનું એક જ પરિણામ આવી શકે. અમૃતસર
પહોંચી જવાનો આપમેળે નિર્ણય કરીને સરદારે અમૃતસરમાં સપ્ટેમ્બરની ૩૦મી તારીખે
શીખ આગેવાનો અને જથ્થેદારો સમક્ષ ભાષણ કર્યું. મુસલમાનોની સલામતી અને ભારત
આવી રહેલા હિંદુઓ અને શીખોની સલામતી વચ્ચેનો સંબંધ ગુસ્સાથી આંધળા બની ગયેલા
શીખો જોઈ શકતા ન હતા. વલ્લભભાઈએ શીખોને આ સંબંધ સમજવાની વિનંતી કરી અને
તેમના ગૌરવને જાગ્રત કર્યું. "આ નિરાશ્રિતોના સંરક્ષણ માટે તમે જાતે જ સ્વયંસેવકોની
સેના ઊભી કરો તે તમારાં ગૌરવ, બહાદુરી માટેની તમારી પ્રતિષ્ઠા અને તમારા માન સાથે
બંધબેસતી વાત થાય." તેમણે વ્યવહારુ દરખાસ્ત મૂકી કે "હુમલા અને વળતા હુમલાના
આ વિષચક્રને કંઈ નહીં તો એક અઠવાડિયા માટે મુલતવી રાખો." "પાકિસ્તાનીઓ
સંતોષકારક જવાબ ન વાળે તો હિંદુસ્તાન તેમને જોઈ લેશે." છેલ્લે તેમણે શીખોને ભાવીનું
દર્શન કરાવ્યું, "જે સમૃદ્ધ બગીચો તમે પશ્ચિમ પંજાબમાં પેદા કર્યો છે, તેવો જ બગીચો
તમે તમારી મહેનતથી પૂર્વ પંજાબમાં ઊભો કરી શકશો." તેમની દલીલો ગળે ઊતરી
જવાથી શીખ આગેવાનોએ "પ્રતિજ્ઞા કરી લીધી, અને થોડા દિવસ પછી અમૃતસરની
બાજુમાંથી નીકળતી મુસલમાન નિરાશ્રિતોની વણજારનું રક્ષણ કરવાની અંગત જવાબદારી
તેમણે ઉઠાવી લીધી."૨૮

શાતા પામેલા વલ્લભભાઈ વિમાન મથકે જઈ રહ્યા હતા ત્યારે પશ્ચિમ પંજાબથી આવેલા
હજારો નિરાશ્રિતોએ તેમની મોટરને ઘેરી લીધી, અને તેમનું ભાષણ સાંભળવાનો આગ્રહ
કરવા લાગ્યા, "આ નિરાશ્રિતોની આંખમાં ખુન્નસ જોઈને" શંકરે અભિપ્રાય આપ્યો કે,
"પોતે અંધારા અગાઉ વિમાન તળેથી રવાના થઈ જવું જોઈએ, તેવું વલ્લભભાઈએ તેમને