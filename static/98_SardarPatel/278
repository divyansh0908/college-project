૨૭૮ પટેલ

જવાહરલાલે પણ જાહેરમાં કહ્યું કે "સમવાય તરફી હોવાનું કલંક અન્યાયી છે." સુભાષના
નિવેદનને આશ્ચર્યજનક ગણાવીને વલ્લભભાઈએ કહ્યું કે "ફેડરેશનની તરફદારી કરે તેવો કોઈ
સભાસદ કારોબારીમાં હોવાનું પોતે જાણતા નથી." પોતે અને કારોબારીના સભાસદો
પ્રતિનિધિઓને માર્ગદર્શન આપવાનો પૂરેપૂરો અધિકાર ધરાવે છે" તેવો દાવો પણ તેમણે
કર્યો.૧૮૫

પણ પ્રતિનિધિઓએ વલ્લભભાઈનું માર્ગદર્શન સ્વીકાર્યું નહીં અને ગાંધીજીના વિચારોથી
પણ તેઓ દોરવાયા નહીં. જાન્યુઆરીની ૨૯મી તારીખે ૧૫૮૦ વિરુદ્ધ ૧૩૭૫ મતે સુભાષ
ફરી ચૂંટાઈ આવ્યા. તેમનું વ્યક્તિત્વ, અંગ્રેજો સામે વધારે આવેગપૂર્વક લડવાની રાષ્ટ્રવ્યાપી
ભાવના અને કેટલાક પ્રાદેશિક પરિબળોને✶ કારણે આ "બળવાખોર" પ્રમુખ ગાંધીજી અને
વલ્લભભાઈને હરાવી શક્યા.

કૉંગ્રેસ પાસે હવે ત્રણ વિકલ્પ હતા. મહાત્માજીની રાહબરી છોડીને ચૂંટાયેલા પ્રમુખના
હાથમા સુકાન સોંપી દેવું, ગાંધીજીનું નેતૃત્વ સ્વીકારીને સુભાષ બંધારણીય વડા તરીકે કામ
કરે તેવું દબાણ કરવું, અથવા આ બેમાંથી વચલો રસ્તો શોધવો. ગાંધીજીને પડતા મૂકવાનું
અશક્ય હતું. સુભાષે જાતે જ કહ્યું કે, "મોવડીમંડળ તરફ અણગમો ધરાવવા છતાં મોટા
ભાગના કૉંગ્રેસીઓ મહાત્મા ગાંધીને તજી દેવા તૈયાર નથી."૧૮૬ બીજો વિકલ્પ સુભાષે
નકારી કાઢ્યો અને વચલો રસ્તો શોધવાની મહેનત કરી. સુભાષ માત્ર શોભાનું પૂતળું બનવા
તૈયાર ન હતા, તેમ વલ્લભભાઈ અને ગાંધીજી વચલા રસ્તા માટે તૈયાર ન હતા.
વલ્લભભાઈએ રાજેન્દ્રપ્રસાદને લખ્યું, "તેની (સુભાષ) જોડે કામ કરવું આપણા માટે
અશક્ય છે, કારણ કે હકીકતમાં તો તે પોતાની રીતે જ કામ કરવા માગે છે."૧૮૭ ગાંધીજી
અને સરદારની સલાહ અનુસાર કૉંગ્રેસ કારોબારીના પંદરમાંથી બાર સભાસદોએ રાજીનામાં
આપ્યાં. નર્મદાને કાંઠે ત્રિપુરી ગામમાં કૉંગ્રેસનું અધિવેશન માર્ચ મહિનામાં મળ્યું, ત્યારે
સુભાષ બોઝને ખૂબ તાવ આવતો હતો. ગાંધીજી ત્રિપુરીમાં આવ્યા નહીં, કારણ કે તેમણે
રાજકોટમાં ઉપવાસ આદર્યા હતા. કૉંગ્રેસનું બાવનમું અધિવેશન હોવાથી બાવન હાથીઓના
રથમાં સુભાષનું સરઘસ કાઢવાનું હતું, પણ રથમાં માત્ર તેમનો ફોટો મૂકવો પડ્યો. પ્રમુખ
તરીકેનું તેમનું ભાષણ તેમના મોટા ભાઈ સરત બોઝે વાંચી સંભળાવ્યું. આ ભાષણમાં અંગ્રેજ
સરકાર સામે સામૂહિક સત્યાગ્રહ શરૂ કરવાની ધમકી ઉચ્ચારવામાં આવી હતી.

ત્રિપુરીમાં વલ્લભભાઈનો આશય મુખ્યત્વે સુભાષને બંધારણીય વડાની મર્યાદામાં
સીમિત કરવાનો હતો. આને કારણે ભંગાણ આવી પડે તો તે માટે પોતે તૈયાર હતા. આ
ઉદ્દેશ સિદ્ધ કરવા માટે ઠરાવ કરવામાં આવ્યો કે "પ્રમુખે મહાત્મા ગાંધીની મરજી પ્રમાણે
કારોબારીની રચના કરવી." વલ્લભભાઈએ આ ઠરાવ ઘડ્યો ન હતો અને તેના સમર્થનમાં
કશું બોલ્યા પણ નહીં. સાચી વાત તો એ છે કે ત્રિપુરીમાં તેમણે સંભાળપૂર્વક બોલવાનું
ટાળ્યું. પોતે ભજવેલા પાઠમાં નહીં, પણ પોતાનો ઉદ્ધેશ સાધવામાં તેમને રસ હતો.
આઝાદી માટેની લડત, સામાજિક ન્યાય અને હિંદુ-મુસ્લિમ એકતા સંબંધે જેમની છાપ
ખરાબ કરવામાં આવી છે, તેવા ત્રેસઠ વરસના આગેવાન અને વિજયી નીવડેલા બળવાખોર

✶ ભવિષ્યમાં આંધ્ર પ્રાંતની રચના થાય ત્યારે મદ્રાસ તેનું પાટનગર બને તેવા પટ્ટાભિના
અનુરોધના કારણે તામિલનાડના ઘણા પ્રતિનિધિઓએ રાજાજીના વિરોધ છતાં સુભાષ બોઝને મત
આપ્યા.