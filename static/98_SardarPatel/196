૧૯૬ પટેલ

લોકોમાં ઉત્સાહ જગાવો. કાશીકાકાને જેલમાં લઈ ગયા તે સારું થયું. આવો થોડોઘણો
અનુભવ તેમને ઉપયોગી થઈ પડશે. તમારે પ્રયત્ન કરીને ફરી વખત બા(લાડબા)ને
મળવા જવું જોઈએ.૬૬

થોડા વખત પછી મણિબહેન ફરી પકડાયાં અને સાબરમતી જેલમાં તેમને રાખવામાં
આવ્યાં.

મણિબહેનને પત્ર, ૧૩-૧૦-૩૦: બીજી સ્ત્રી કેદીઓની સંભાળ રાખજો અને આ બહેનો
જેલ જતી વખતે હતી તેના કરતાં વધારે બહાદુર બનીને બહાર આવે તેવી મહેનત
કરજો.... હું તો કાંતવા મંડી પડ્યો છું. રોજના ૨૦૦૦ વાર કાંતી લઉં છું.૬૭

નવેમ્બરની શરૂઆતમાં વલ્લભભાઈ યરવડામાંથી છૂટ્યા. તેમણે વાણીયુદ્ધ આદર્યું.
તેમનાં ભાષણો ફટકાબાજી જેવાં હતાં અને સરકારે તેમના પર ભાષણો કરવા અંગે પ્રતિબંધ
મૂક્યો. થોડો વખત આ હુકમ પાળવો અને ખેડૂતો વચ્ચે ફરવું, તેવી વલ્લભભાઈની ઇચ્છા
હતી. પણ મુંબઈમાં નવો ખાદી ભંડાર શરૂ થયો ત્યારે તેમનાથી રહેવાયું નહીં.

મારા અંતરની ઇચ્છાઓ અને ખ્યાલોથી તમે અજાણ નથી અને દુનિયાની કોઈ તાકાત
તમને આ સાંભળવામાંથી રોકી શકે તેમ નથી. મને જેલના સળિયા પાછળ ધકેલી
દેવામાં આવ્યા પછી પણ તમે આ સાંભળી શકશો....

કેટલાક લોકો એવું કહે છે કે હું ગુજરાતના ખેડૂતોને પાયમાલ કરી રહ્યો છું. મારે એટલું
જ કહેવું છે કે ખેડૂત આ લડતમાં પૂરેપૂરો બરબાદ થઈ જવા તૈયાર હોય તો આ દેશની
આઝાદી માટેના જબરદસ્ત યશમાં તેણે યોગ્ય આહુતિ આપી ગણાશે.

કર્ણાટકના ખેડૂતોએ પણ મહેસૂલ આપવાનો ઇનકાર કર્યો હતો તેનો ઉલ્લેખ કરીને તેમણે કહ્યું;

કર્ણાટકમાં પણ જપ્તીઓ શરૂ થઈ છે, અને ખેડૂતો જેલમાં જઈ રહ્યા છે.... આમાં
ઘણા ખેડૂતો તો પૂરેપૂરા પાયમાલ થઈ ગયા છે. તેમનાં બહાદુરી અને ત્યાગની વાતો
સાંભળું છું ત્યારે મારા ઊંડા અંતરમાંથી તેમનાં વખાણ કર્યા વગર રહી શકતો નથી.૬૮

વલ્લભભાઈએ કરેલા હુકમભંગની સરકારે નોંધ લીધી પણ કશાં પગલાં ભર્યાં નહીં. તેમને
અમદાવાદ જવા દેવામાં આવ્યા. અમદાવાદમાં ઘર કાઢી નાખ્યું હોવાથી વલ્લભભાઈ
કાનૂગાને ત્યાં રહ્યા. પણ તેમની મુક્તિ લાંબો વખત ટકી નહીં. છૂટ્યા પછી માત્ર સવા
મહિને, ડિસેમ્બરમાં, તેમની ફરીથી ધરપકડ કરવામાં આવી. ખાદી ભંડારના ભાષણ માટે
તેમના પર આરોપ મૂકવામાં આવ્યો. પણ ખેડૂતો સાથેની તેમની મુલાકાતો, વિદેશી
કાપડની દુકાનો અને પીઠાંઓ પર પિકેટિંગ માટે તેમણે આપેલો ટેકો આ બે કારણોસર
તેમની સામે પગલાં ભરવામાં આવ્યાં. વલ્લભભાઈને નવ મહિનાની સજા થઈ અને તેમને
યરવડામાં મૂકવામાં આવ્યા. ધરપકડ થયા અગાઉ વલ્લભભાઈએ રાજેન્દ્રપ્રસાદને કૉંગ્રેસના
હંગામી પ્રમુખ નીમ્યા હતા.