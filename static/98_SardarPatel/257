૧૯૩૪-૩૯/અધિષ્ઠાતા ૨૫૭

વલ્લભભાઈએ સન ૧૯૩૫ના કાયદાને વખોડી કાઢ્યો હતો, છતાં આ કાયદાથી પ્રાપ્ત થનાર
વિશાળ સત્તા કૉંગ્રેસે મેળવી લેવી જોઈએ તેવું વલ્લભભાઈ માનતા હતા. પણ નેહરુ પ્રમુખ
હતા અને આ કાયદો તોડી નાખવાની પ્રતિજ્ઞા કૉંગ્રેસે કરી હતી. વલ્લભભાઈએ જાતે
જવાહરલાલનો સામનો કર્યો નહીં. વલ્લભભાઈએ રાજાજીને ધારાસભામાં જવા માટે
સમજાવ્યા હતા. કૉંગ્રેસી ધારાસભ્યોના આગેવાન તરીકે રાજાજીએ હોદ્દા-સ્વીકારનો આગ્રહ
સેવ્યો. અનેક પ્રાંતોમાં કૉંગ્રેસ સમિતિઓ અને નવા ચૂંટાયેલા કૉંગ્રેસી ધારાસભ્યો પણ હોદ્દા
સ્વીકારવાની તરફેણમાં હતા.

માર્ચમાં નવી દિલ્હીમાં કૉંગ્રેસના ધારાસભ્યો અને કૉંગ્રેસ મહાસમિતિની બેઠક મળી
ત્યારે જવાહરલાલે હોદ્દા-સ્વીકારનો વિરોધ કર્યો. પણ જંગી બહુમતી તેમની વિરુદ્ધ હતી, તે
સ્પષ્ટ જણાઈ આવ્યું. ગાંધીજીએ મધ્યસ્થ લવાદનું કામ બજાવ્યું. પ્રધાનોની ઉપરવટ જવા
માટેની પોતાની વિશિષ્ટ સત્તાઓ પોતે વાપરશે નહીં, તેવી બાંયધરી ગવર્નરો આપે તો પોતે
હોદ્દાઓ સ્વીકારી લેવાની સલાહ આપશે. બંધારણીય કાયદાના નિષ્ણાત સપ્રુએ કહ્યું કે
આવી ખાતરી માગવી તે હદ બહારનું૬૮ છે અને તેનાથી સન ૧૯૩૫ના કાયદાનો અનાદર થાય
છે. છતાં સરકારે ગાંધીજી જોડે સમાધાન કર્યું. વાઇસરૉય લોર્ડ લિનલિથગોએ જાહેર કર્યું :

પોતાને સોંપવામાં આવેલી જવાબદારીઓની મર્યાદિત ક્ષેત્ર-મર્યાદાની બહાર જઈને
પ્રાંતના રોજબરોજના વહીવટમાં દખલગીરી કરવાની સત્તા અથવા અધિકાર અથવા છૂટ
ગવર્નરને આપવામાં આવી છે. તેવું કોઈ પણ સૂચન તદ્દન બિનપાયાદાર છે.૬૯

આ નિવેદનને "સહકાર આપવાનો બ્રિટિશ સરકારે કરેલો ઇશારો"૭૦ ગણાવીને
મહાત્માજીએ કૉંગ્રેસને હોદ્દો સ્વીકારી લેવાની સલાહ આપી. જુલાઈના પહેલા
અઠવાડિયામાં કૉંગ્રેસ કારોબારીએ આ સલાહ અંગે વિચારણા કરી, ત્યારે કોઈ પણ સભાસદે
અને જવાહરલાલે સુધ્ધાં હોદ્દા-સ્વીકારનો વિરોધ કર્યો નહીં. જુલાઈની અધવચ સુધીમાં
સાત પ્રાંતોમાં કૉંગ્રેસી પ્રધાનમંડળો સ્થપાયાં. એક વરસ પછી આઠમા પ્રાંતમાં પણ કૉંગ્રેસી
પ્રધાનમંડળ રચાયું. વલ્લભભાઈ, જવાહરલાલ અને રાજેન્દ્રપ્રસાદ બહાર રહ્યા, પણ
મદ્રાસમાં રાજાજી, ઉત્તર પ્રદેશમાં પંત, બિહારમાં શ્રીકૃષ્ણ સિંહા, મધ્ય પ્રાંતમાં ખરે,
વાયવ્ય સરહદના પ્રાંતમાં ખાનસાહેબ, ઓરિસ્સામાં બિશ્વનાથ દાસ, આસામમાં ગોપીનાથ
બારડોલોઈ અને મુંબઈમાં ખેર પ્રધાનમંડળના વડા બન્યા.

મુંબઈમાં મુખ્ય પ્રધાન બનવાની નરીમાનને લાલચ હતી. નરીમાન ઉદ્દામવાદી વિચારના
પારસી વકીલ હતા અને મુંબઈ શહેર કૉંગ્રેસના અધ્યક્ષ હતા. મુંબઈના એક મત-
વિસ્તારમાંથી નરીમાન ધારાસભામાં ચૂંટાયા હતા. પારસીઓ અને પારસી માલિકીનાં
અખબારો નરીમાનની આકાંક્ષાના ટેકેદારો હતાં અને સંખ્યાબંધ બિન-પારસીઓ પણ
નરીમાનના પ્રશંસકો હતા. પણ વલ્લભભાઈને તેમના માટે માન ન હતું. સન ૧૯૩૪માં
કેન્દ્રની ધારાસભાની ચૂંટણી વખતે નરીમાને ભજવેલા ભાગની યાદને આધારે તેમનું મૂલ્યાંકન
નક્કી થયું હતું. સર કાવસજી જહાંગીર નામના વિખ્યાત અને વગદાર પારસીની સામે આ
ચૂંટણી લડવા માટે નરીમાનને ઊભા રાખવામાં આવ્યા હતા. પણ છેક છેલ્લી ઘડીએ

પ.૧૭