૩૦૪ પટેલ

તેવી વિવિધ કલમોને કારણે આ યોજના સ્વીકારી શકાય તેવી નથી."૯૦ વલ્લભભાઈ પણ
તેના વિરોધી હતા. ક્રિપ્સના આગમન અગાઉ વલ્લભભાઈએ બ્રિટન પર આક્ષેપ મૂક્યો હતો
કે "તમે મુસલમાનોને હઠાગ્રહી બનવા માટે ચડાવો છો."૯૧ અલગતા અંગેની કલમ આ
આરોપની સાબિતી છે.

પોતાનો અભિપ્રાય દર્શાવીને ગાંધીજી દિલ્હીથી વર્ધા પાછા ફર્યા. વલ્લભભાઈ દિલ્હીમાં
રહ્યા. કૉંગ્રેસ પ્રમુખ મૌલાના આઝાદ, જવાહરલાલ અને રાજાજી ક્રિપ્સ જોડે વાતચીત ચાલુ
રાખવા માગતા હતા. રાષ્ટ્રીય કક્ષાએ સત્તાની આકાંક્ષા, જાપાની આક્રમણનો ભય અને
ચીન પ્રત્યે સહાનુભૂતિને કારણે આ ત્રણે આગેવાનોએ તત્કાળ રાષ્ટ્રીય સરકાર સ્થાપવાની
દરખાસ્ત પર ધ્યાન કેન્દ્રિત કર્યું અને અલગતા અંગેની કલમ તથા બંધારણસભામાં
રાજવીઓના નિમાયેલા પ્રતિનિધિઓ અંગેની જોગવાઈ તરફ દુર્લક્ષ કર્યું. ગાંધીજીના મત
પ્રમાણે આ "પાણી વલોવીને માખણ કાઢવા" જેવું કામ હતું.૯૨ આવી ચર્ચા ચાલુ
રાખવાની બાબતમાં વલ્લભભાઈ પણ સહમત થયા, તેનાથી ગાંધીજીને નવાઈ લાગી અને
થોડી નારાજી પણ થઈ. ગાંધીજીએ વલ્લભભાઈને ફરિયાદ કરી કે "તમે તો દિલ્હીમાં રહી
જ પડ્યા."૯૩

ક્રિપ્સની યોજના મંજૂર રાખવાના વલણને કારણે નહીં, પણ કારોબારીમાં ચર્ચાઓ ચાલી
હતી તે કારણથી વલ્લભભાઈ દિલ્હી રહ્યા હતા. ચાર મહિના બાદ કૉંગ્રેસે "ભારત છોડો"
આંદોલન અંગે ઠરાવ કર્યો, ત્યાર પછી વલ્લભભાઈએ જાહેર કર્યું કે ક્રિપ્સની યોજના જેવી
"બીજી કોઈ ખતરનાક યોજના કદી ઘડાઈ નથી."૯૪ દિલ્હીમાં કૉગ્રેસ કારોબારીની સભામાં
તેમણે આવું કહ્યું હોવાનો સંભવ નથી. પણ આઝાદની આત્મકથામાં અને પ્રસાદની
આત્મકથામાં જણાય છે કે દિલ્હીમાં વલ્લભભાઈએ ક્રિપ્સની યોજનાનો વિરોધ કર્યો હતો.૯૫

છેવટે આઝાદ, જવાહરલાલ અને રાજાજીએ પણ આ યોજના ફગાવી દેવાનો અનુરોધ
કર્યો. નવી સરકાર પ્રધાનમંડળ તરીકે કામ કરશે અને વાઇસરૉય કેવળ બંધારણીય વડાની
ફરજ બજાવશે, તેવું વાટાઘાટની શરૂઆતમાં વચન આપીને ક્રિપ્સ પાછળથી ફરી ગયા, તેવો
આક્ષેપ મૌલાનાએ કર્યો છે. આવો આક્ષેપ લિન્લિથગોએ પણ કર્યો છે. સન ૧૯૪૩માં તેણે
વૅવેલને જણાવ્યું કે "વાઇસરૉયની નકારસત્તા અને પ્રધાનમંડળની જવાબદારી અંગે ક્રિપ્સ
પૂરી પ્રામાણિકતાથી વર્ત્યા નહીં અને તેમણે કૉંગ્રેસી આગેવાનો પાસે કશીક દરખાસ્ત કરી
હતી."૯૬ લશ્કરી બાબતો મુખ્યત્વે અંગ્રેજ સેનાપતિના હાથમાં રહેશે તેવી જોગવાઈ સામે
પણ આઝાદ, જવાહરલાલ અને રાજાજીએ વિરોધ દર્શાવ્યો અને ક્રિપ્સની યોજના પડી
ભાંગી. એપ્રિલની ૧૨મી તારીખે ભારત છોડતાં અગાઉ તેમણે જવાહરલાલને અંગત અને
ખાનગી વિનંતી કરી. "તમારા હંમેશના ચાહક સ્ટ્રેફૉર્ડ" તરીકે સહી કરેલા પત્રમાં તેમણે
જવાહરલાલને "મહાન આગેવાનની સર્વોચ્ચ હિંમત" દાખવવા માટે એટલે કે "તમામ
સાથીઓને ફગાવી દેવા માટે"વિનંતી કરી.૯૭ જવાહરલાલ આ જાળમાં ફસાયા નહીં. પણ
ત્યાર પછી તેમનું વલણ અચોક્કસ અને અનિશ્ચિત બની ગયું.૯૮

વલ્લભભાઈ, આઝાદ અને જવાહરલાલને આ પ્રસંગે ખ્યાલ આવ્યો નહીં, પણ ક્રિપ્સને
વાળવામાં આવેલા જવાબમાં આ ત્રણે આગેવાનોએ પાકિસ્તાન સ્વીકારની દિશામાં પગલું
ભર્યું હતું. ક્રિપ્સની દલીલો અને લીગના પ્રચારના દબાણને કારણે આત્મનિર્ણયના સિદ્ધાંત
અંગે કારોબારીએ પોતાનું વલણ જાહેર કરવું પડ્યું. કારોબારીએ સ્પષ્ટતા કરી કે કોઈ પણ