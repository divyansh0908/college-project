૧૧૨ પટેલ

ઉશ્કેરવા માટે ગમે તે કહ્યું હોય છતાં વલ્લભભાઈ કદી ઉશ્કેરાયા નથી, તેવું તેમના તમામ
મિત્રો કબૂલ કરશે.૧૧

પણ સન ૧૯૨૨ના ડિસેમ્બરમાં ગયામાં કૉંગ્રેસનું અધિવેશન મળ્યું, ત્યારે અથડામણ
થયા વગર રહી નહીં. પ્રમુખ દાસબાબુ, મોતીલાલ નેહરુ અને વિઠ્ઠલભાઈએ
"ફેરવાદીઓ"ના હલ્લાની આગેવાની લીધી. એપ્રિલમાં છૂટી આવેલા રાજગોપાલાચારી,
વલ્લભભાઈ અને રાજેન્દ્રપ્રસાદે "નાફેરવાદીઓ"નો બચાવમોરચો સંભાળ્યો. ખુલ્લા
અધિવેશન બાદ રાત્રે જુદા જુદા તંબુઓમાં ચર્ચાઓ થતી. આ અવિધિસરની સમૂહ-ચર્ચા
વખતે વલ્લભભાઈ ફેરવાદીઓની સખત ઝાટકણી કાઢતા અને તેમાં વિઠ્ઠલભાઈને પણ છોડતા
નહીં. કૉંગ્રેસના ખુલ્લા અધિવેશનમાં વલ્લભભાઈએ પહેલી જ વખત ભાષણ કર્યું અને આ
હિંદી પ્રવચનમાં તળપદા ગુજરાતી શબ્દપ્રયોગો છૂટથી વાપર્યા. પણ તેમની વાત લોકો સુધી
પહોંચી ગઈ. રચનાત્મક કાર્યોથી લોકો અને કાર્યકરોને લડતની તાલીમ મળે છે, તે તરફ
ધ્યાન ખેંચીને તેમણે ઉમેર્યું:

ધારાસભાઓ આપણા માટે લડતનું મેદાન નથી.... ધરાસભા-પ્રવેશનો હું વિરોધ કરું છું
કારણ કે તેનાથી ખૂબ નુકસાન થવાનું છે.... આપણે રચનાત્મક કાર્યક્રમ વધારે
આવેગપૂર્વક ચલાવ્યો હોત તો દેશ આજે સવિનય કાયદાભંગ માટે સજ્જ થઈ ગયો
હોત.૧૨

ગયામાં નાફેરવાદીઓ વલ્લભભાઈને કારણે મક્કમ બન્યા. પણ તેમના વતી બોલવામાં
તો રાજાજી ઝળકી ઊઠ્યા. દાસ, નેહરુ અને વિઠ્ઠલભાઈની એકેએક દલીલ તેમણે તોડી
પાડી. ધારાસભા-પ્રવેશનો ઠરાવ ૮૯૦ વિરુદ્ધ ૧૭૪૦ મતે નામંજૂર થયો અને રાજાજી,
વલ્લભભાઈ તથા રાજેન્દ્રપ્રસાદ કારોબારીમાં ચૂંટાઈ આવ્યા. દાસે રાજીનામું આપ્યું અને
"સ્વરાજ પક્ષ" નામનું જૂથ ઊભું કર્યું. આ જૂથ કૉંગ્રેસમાં જ રહેશે અને સન ૧૯૨૩ની
આખરમાં આવતી ચૂંટણીઓમાં ઝુકાવીને ધારાસભાઓ કબજે કરી લેશે તેવી જાહેરાત
કરવામાં આવી. દાસ અને તેમના સાથીઓને કૉંગ્રેસમાંથી હાંકી કાઢવાનો ખ્યાલ સુધ્ધાં
રાજાજી, વલ્લભભાઈ કે રાજેન્દ્રપ્રસાદના મનમાં આવ્યો નહીં. યંગ ઇન્ડિયાનું તંત્રીપદ
સંભાળી લેનાર રાજાજીના શબ્દોમાં કહીએ તો આ "બળવાખોરી" મંજૂર રાખવી અને
બળવો કરનાર સાથે સમાધાન કરવું તેવું ઠરાવવામાં આવ્યું.૧૩

સન ૧૯૨૩ના ફેબ્રુઆરીની આખરમાં સમાધાન થયું અને દાસ તથા મોતીલાલ નેહરુએ
તેને કબૂલ રાખ્યું. ૩૦મી એપ્રિલ સુધી ધારાસભાની તરફેણમાં કે વિરુદ્ધમાં કશો પ્રચાર કરવો
નહીં. બે મહિનામાં સત્યાગ્રહ માટે નાણાં અને સ્વયંસેવકો એકઠાં કરી લેવાશે તેવી
"નાફેરવાદીઓ"ને ખાતરી હતી અને તેનાથી "ફેરવાદીઓ" ચૂપ થઈ જશે તેવી તેમની
ગણતરી હતી. વલ્લભભાઈએ અથાક પ્રયાસો કર્યા. કલકત્તા, રંગૂન અને બિહારના કોલસા-
ખાણ વિસ્તારમાં ફર્યા. પણ પચીસ લાખ રૂપિયા ભેગા કરવાના હતા, તેમાંથી માત્ર પંદર
લાખ મળ્યા અને પચાસ હજાર સ્વયંસેવકો નોંધવાના હતા તેમાં માત્ર આઠ હજાર નોંધાયા.
ગુજરાતમાંથી ત્રણ હજાર સ્વયંસેવકો મળશે તેવી વલ્લભભાઈને આશા હતી. આટલા
સ્વયંસેવકો તો એકલા પાટીદારો આપી શકે તેવું તેમણે એક પ્રવચનમાં કહ્યું પણ ખરું. પણ