૧૯૪૫-૪૭/વિજય ૩૭૩

લઈને સરદારે દર્શાવી આપ્યું કે પોતાને હોદ્દાનો મોહ નથી. વળી ગાંધીજીની સલાહ તેમને
સાચી લાગી હશે, નહીંતર તો તેમણે તે નકારી કાઢી હોત. ગાંધીજીની માફક સરદાર પણ
એવો મત ધરાવતા હતા કે જવાહરલાલ કાં તો પહેલું સ્થાન લેશે અથવા સરકારમાં જોડાશે
નહીં. વલ્લભભાઈએ એવો પણ હિસાબ માંડ્યો કે હોદ્દો મળશે તો જવાહરલાલ નરમ
પડશે, અને નહીં મળે તો વિરોધ પક્ષમાં ચાલ્યા જશે.૧૬૦ વલ્લભભાઈ આવા પરિણામ માટે
તૈયાર ન હતા, કારણ કે તેને લીધે ભારતમાં કડવાશભર્યો વિખવાદ થયો હોત.

જવાહરલાલની ઉમેદવારી અંગે આઝાદ વધારે નારાજ હતા. એપ્રિલની ૨૬મી તારીખે
જવાહરલાલને ચૂંટી કાઢવાની અપીલ તેમણે બહાર પાડી,૧૬૧ પણ એપ્રિલની ૨૯મીએ
નિવેદન કર્યું કે પોતે નવેમ્બર સુધી પ્રમુખ તરીકે ચાલુ રહેશે.૧૬૨ પણ આવું થયું નહીં. મે
મહિનામાં સર્વાનુમતે ચૂંટાયેલા જવાહરે જુલાઈની શરૂઆતમાં મુંબઈ ખાતે મળેલી
મહાસમિતિમાં હોદ્દો ધારણ કરી લીધો. આઝાદ નવેમ્બર સુધી પ્રમુખ રહ્યા હોત તો
વચગાળાના અગ્રણી થવા માટે વૅવેલે કૉંગ્રેસ પ્રમુખને આપેલા આમંત્રણનો ૨૨ જુલાઈનો
કાગળ જવાહરલાલને નહીં પણ તેમને મળ્યો હોત. આ વખતે પણ ગાંધીજીએ જ તેમની
યોજનામાં આડખીલી નાખી. ૨૯મી એપ્રિલે મૌલાનાનું નિવેદન વાંચ્યા પછી તરત જ
ગાંધીજીએ તેમને લખ્યું કે "આ જાહેરાત બરાબર દેખાતી નથી."૧૬૩ નારાજ થયેલા
મૌલાનાએ વળતો જવાબ લખ્યો કે "મારા હાથમાં કૉંગ્રેસ પક્ષ સલામત નથી, તેવું તમે
માનશો તેવી અપેક્ષા મને હતી નહીં."૧૬૪

કૉંગ્રેસ પ્રમુખ માટે ગાંધીજીએ સરદારને ટેકો આપ્યો હોત તો સન ૧૯૪૬ના સપ્ટેમ્બરમાં
વલ્લભભાઈ વાઇસરૉયની કારોબારીના ઉપપ્રમુખ બન્યા હોત. પણ આઝાદ ભારતના પહેલા
વડા પ્રધાન બન્યા હોત તેવો અર્થ તારવી શકાય નહીં. વલ્લભભાઈના ચુસ્ત ટેકેદાર દ્વારકા
પ્રસાદ મિશ્રે નોંધ્યું છે :

મહાકોશલ પ્રદેશ સમિતિના અમે સહુ સભાસદો કૉંગ્રેસ પ્રમુખ તરીકે જવાહરલાલના
નહીં, પણ વલ્લભભાઈના ટેકેદાર હતા. પણ આગળ જતાં વડા પ્રધાનનું પદ જવાહરલાલ
પાસેથી ખૂંચવી લેવાનો અમારો ઇરાદો ન હતો. આ યુવાન આગેવાન ત્રણ વખત કૉંગ્રેસ
પ્રમુખ બની ચૂક્યા હતા, તેથી તેમના કરતાં ઉંમરમાં મોટા વલ્લભભાઈને કંઈ નહીં તો
બીજી વખત આવી તક મળવી જોઈએ, તે યોગ્ય અને વાજબી છે તેવું અમને લાગતું
હતું.

આઝાદ ભારતના વડા પ્રધાનના પદ અંગે મહાત્માજીએ જેમને પોતાના વારસદાર
જાહેર કર્યા હતા તે નેહરુ જ આઝાદીના ઉદય કાળે આ ઊંચો હોદ્દો ભોગવવા યોગ્ય ગણાય
તેવી આછી કલ્પના અમે હંમેશાં કરતા હતા. તેથી ગાંધીજીની સલાહ અનુસાર
વલ્લભભાઈ ચૂંટણીમાંથી ખસી ગયા તેનું અમને કશું લાગ્યું નહીં.૧૬૫

પ્રમુખપદની શરૂઆતમાં જ જવાહરલાલે બફાટ કર્યો. જુલાઈની ૭મી તારીખે
મહાસમિતિએ મે ૧૬ની યોજનાના કારોબારીએ કરેલા સ્વીકારને અનુમોદન આપ્યું, ત્યારે
જવાહરલાલે જાહેર કર્યું કે "આપણે કોઈ પણ શરતથી બંધાયેલા નથી. માત્ર એક જ મુદ્દો છે
કે આપણે બંધારણ સભામાં જવાનો નિર્ણય કર્યો છે."૧૬૬ ત્રણ દિવસ પછી પત્રકાર