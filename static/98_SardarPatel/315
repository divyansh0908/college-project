૧૯૩૯-૪૫/બંધનગ્રસ્ત ૩૧૫

મહાત્માજી, મહાદેવભાઈ, સરોજિની નાયડુ અને મીરાંબહેનને પણ લાવવામાં આવ્યાં.
આઝાદ, નેહરુ અને કારોબારીના બીજા સભાસદો પણ આવ્યા. યૂસુફ મેહેરઅલી અને
અશોક મહેતા સહિત મુંબઈના અન્ય કૉંગ્રેસીઓ પણ હતા. વલ્લભભાઈ, આઝાદ અને
બીજા થોડા લોકો ગાંધીજીના ડબામાં તેમની જોડે વાતો કરવા દાખલ થયા પણ તરત જ
બધાને પોતપોતાની જગાએ બેસી જવા માટે પોલીસોએ સૂચના આપી. મહાત્માજી અને
મહાદેવભાઈની વિદાય લેતી વખતે સરદારે કહ્યું કે "હવે તેમને ફરી મળાશે તેવું મને લાગતું
નથી."૧૬૦ ગાડી પૂના તરફ ચાલવા લાગી. ચીંચવડથી મહાત્માજી, મહાદેવભાઈ,
મીરાંબહેન અને સરોજિનીને ડબામાંથી ઉતારી લેવામાં આવ્યાં અને તેમને પૂનામાં
આગાખાનના બંગલામાં રાખવામાં આવશે તેવું વલ્લભભાઈ અને બીજા લોકોને કહેવામાં
આવ્યું. થોડી મિનિટો પછી ખડકી સ્ટેશને મુંબઈના કૉંગ્રેસીઓને ઉતારીને યરવડા જેલમાં
મોકલી આપવામાં આવ્યા.

વલ્લભભાઈને મનમાં હતું કે  પોતાને યરવડા લઈ જશે. પણ ખડકી અને પૂના સ્ટેશને
તેમને અને કારોબારીના સભ્યોને બેસી રહેવા માટે કહેવામાં આવ્યું, ત્યારે તેમને પોતાની
ભૂલ સમજાઈ. પૂનાથી ગાડી ઊપડ્યા પછી એકાદ કલાકમાં તેમને જાણવા મળ્યું કે બધાને
અહમદનગર કિલ્લામાં લઈ જવામાં આવે છે.

અહમદનગર સ્ટેશનેથી કોટમાં લઈ જનાર ગાડીનું છાપરું નીચું હોવાથી તમામ કેદીઓએ
પીઠ અને માથું નમાવીને બેસવું પડતું. કિલ્લાના દરવાજે અંગ્રેજ પોલીસ અધિકારીએ ગોરા
લશ્કરી અમલદારને કાગળ આપ્યો તે પ્રમાણે તેણે વારાફરતી નામો પોકારીને દરેક કેદીને
કિલ્લામાં દાખલ થવાનો હુકમ આપ્યો. વલ્લભભાઈ, આઝાદ, જવાહરલાલ અને નવ
બીજા આગેવાનોએ આ જગાએ હવે પછીના ત્રણ શિયાળા ગાળવાના હતા. ગાંધીજીને એડન
અને કારોબારીના સભાસદોને ન્યાસાલૅન્ડ લઈ જવા માટે મુંબઈના બારામાં લશ્કરી જહાજ
તૈયાર રાખવામાં આવ્યું હતું. પણ છેવટે સરકારે શાણપણ વાપર્યું અને કેદીઓને હિંદુસ્તાનમાં
જ રાખ્યા. આગેવાનોને દેશનિકાલ કર્યા હોત તો ત્યાર પછી જે બળવો ફાટી નીકળ્યો હોત તે
વધારે ઉગ્ર બન્યો હોત.

ચળવળ ચલાવવા માટે કૉંગ્રેસે તૈયારી કરી હતી, તેના કરતાં આંદોલન છૂંદી નાખવા માટે
સરકાર વધારે સજ્જ હતી. મહાસમિતિએ "ભારત છોડો"નો ઠરાવ જાહેર કર્યો તે પહેલાં
સરકારે તમામ કૉંગ્રેસી આગેવાનોને પકડી લેવાની, સામનો થાય તેને કચડી નાખવાની,
હડતાળો તોડવાની અને પ્રચાર વહેતો મૂકવાની તૈયારી કરી લીધી હતી. ધરપકડો તોળાઈ
રહ્યાના સમાચાર ગાંધીજીને મળ્યા હતા, પણ સામુદાયિક ચળવળ શરૂ થતાં સુધી અથવા
કંઈ નહીં તો લિન્લિથગોને પોતે પત્ર લખે ત્યાં સુધી પગલાં ભરવામાં નહીં આવે, તેવી
તેમની ગણતરી હતી. મહાસમિતિએ ચળવળની અનુમતિ આપી હતી પણ આંદોલન શરૂ
કરવામાં આવ્યું ન હતું.

વલ્લભભાઈએ આવી કોઈ આશા રાખી ન હતી. અમદાવાદમાં કાર્યકરોને તેમણે કહ્યું
તેના પરથી દેખાય છે કે મહાસમિતિની બેઠક અગાઉ પણ ધરપકડ થઈ જાય, તે સંભાવના
તેમણે કાઢી નાખી ન હતી. લગભગ દરેક ભાષણમાં તેમણે આ લડત "ટૂંકી અને તીવ્ર"
બનશે તેવું કહ્યું હતું. સરકાર સામો ફટકો મારશે અને તાબડતોબ મારશે તેવું વલ્લભભાઈ
સમજતા હતા. તેથી ધરપકડ થાય તેની પહેલાં મહત્ત્વના ગાળામાં લોકોએ શી રીતે બળવો