૩૯૪ પટેલ

મને લાગે છે."૨૬૧ વલ્લભભાઈ અને મણિબહેન મહાત્માજીને સવારે ૫.૩૦ વાગ્યે સ્ટેશને
લેવા ગયાં અને તેમને ભંગી કૉલોનીમાં મૂકી આવ્યાં. સાંજે પાંચ વાગ્યે વલ્લભભાઈ
ગાંધીજીને વાઇસરૉય ભવનમાં મૂકી આવ્યા. બીજે દિવસે પહેલી એપ્રિલે સવારે ગાંધીજી
વાઇસરૉયને ફરી મળ્યા, અને ભાગલા પડતા અટકાવવાની આખરી કોશિશ કરી. તેમણે
માઉન્ટબૅટનને સલાહ આપી કે વચગાળાના પ્રધાનમંડળનું વિસર્જન કરવું અને જિન્નાહને
પોતાની ઇચ્છા મુજબનં પ્રધાનમંડળ રચવા આમંત્રણ આપવું. લીગના આગેવાન
હિંદુસ્તાનના હિતમાં કામ કરે છે, તેવું માઉન્ટબૅટનને લાગે ત્યાં સુધી કૉંગ્રેસ જિન્નાહને
સહકાર આપે અને ધારાસભામાં બહુમતી ધરાવતા કૉંગ્રેસી ધારાસભ્યો જિન્નાહના
પ્રધાનમંડળના કામમાં ખલેલ પાડે નહીં. જિન્નાહની ઇચ્છા હોય તો પાકિસ્તાન માટેનો
પ્રચાર પણ ચાલુ રાખી શકે પણ તેમણે જોરતલબીનો વપરાશ કરવો નહીં.

સ્તબ્ધ થઈ ગયેલા માઉન્ટબૅટને "નેહરુ અને આઝાદ ફરી મળવા આવે ત્યારે 'અતિશય
ખાનગી રાહે' આ બાબતની ચર્ચા તેમની જોડે કરવા" માટે મહાત્માજીની પરવાનગી
માગી.૨૬૨ વલ્લભભાઈને બાકાત રાખવામાં આવ્યા કારણ કે "આવી કોઈ પણ યોજના
સામેનો તેમનો વિરોધ જાણીતો હતો."૨૬૩ છતાં મેનન વલ્લભભાઈને ૨.૩૦ વાગ્યે મળ્યા.
વાઇસરૉયે મેનનને (સુધારણા) સચિવ તરીકે ચાલુ રાખ્યા હતા, ૨૬૪ અને સીધા પોતાના હાથ
નીચે મૂક્યા હતા. આ દિવસે બપોરે સરદાર માઉન્ટબૅટનને મળવા ગયા. આ મુલાકાતમાં
ગાંધીજીના સૂચન અંગે ચર્ચા થઈ નહીં. બિહારનાં હુલ્લડ અંગે તપાસ માટે ગાંધીજીની
માગણી ખોટી છે તેવા વલ્લભભાઈના મત જોડે પોતે સહમત છે, તેવું વાઇસરૉયે તેમને
જણાવ્યું.૨૬૫

ગાંધીજી એપ્રિલની ૨જી તારીખે માઉન્ટબૅટનને ફરી વખત મળ્યા અને પોતાની દરખાસ્ત
ફરી રજૂ કરી. આ દરખાસ્ત માટે કૉંગ્રેસની મંજૂરી મેળવવા માટે પોતે પોતાની વગનો
ઉપયોગ કરશે, અને તે માટે જનતાનો ટેકો મેળવવા માટે "પોતે આખા ભારતમાં ઘૂમી
વળશે" તેવું ગાંધીજીએ ઉમેર્યું.૨૬૬ ગાંધીજીની નિષ્ઠા અંગે પોતાને ખાતરી છે તેવું
માઉન્ટબૅટને કહ્યું. તો પછી "વાઇસરૉય આ યોજનાને ટેકો આપે છે, તેવું મારા સાથીદારોને
કહી શકું ?" તેવા ગાંધીજીના સવાલના જવાબમાં માઉન્ટબૅટને કહ્યું કે "તમે એવું કહી શકો
કે 'મને એ બાબતમાં ઘણો રસ પડ્યો છે.' આ યોજનાને ટેકો આપતાં અગાઉ આવી
યોજના અમલમાં મૂકી શકાશે તેવી ખાતરી બીજા કેટલાક આગેવાનો પાસેથી મેળવવી જરૂરી
છે" તેવું માઉન્ટબૅટને કહ્યું.૨૬૭

ગાંધીજીની મુલાકાત પછી અર્ધા કલાકે આઝાદ મળવા આવ્યા. આઝાદે જે કહ્યું તેનો
હેવાલ માઉન્ટબૅટને આપ્યો છેઃ

મેં તેમને ગાંધીજીની યોજના સીધી રીતે કહી. તેમણે સવારે ગાંધીજી પાસેથી આ વાત
સાંભળી હતી. પોતાના મત મુજબ આ યોજના ચોક્કસ જ અમલમાં મૂકી શકાય તેવું
કહીને આઝાદે મને સ્તબ્ધ કરી દીધો. ગાંધીજી કૉંગ્રેસ પાસે આ વાત ચોક્કસ જ કબૂલ
કરાવી શકે, અને નિષ્ઠાપૂર્વક તેનો અમલ પણ કરાવી શકે. આ યોજના હું જિન્નાહ પાસે
કબૂલ કરાવી શકું તેવો સંભવ હોવાનું પણ તેમને લાગતું હતું. આવી યોજના રક્તપાત
તાબડતોબ બંધ કરાવવાનો તરીકો છે, તેવો તેમનો અભિપ્રાય હતો.૨૬૮