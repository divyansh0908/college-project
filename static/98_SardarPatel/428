૪૨૮ પટેલ

વધારે સારા સમયમાં થઈ શકી હોત. પણ હિજરત તો મોટા પાયા પર થઈ. સલામત સ્થળે
પહોંચવા નીકળેલી વણજાર અથવા રેલવે પર હલ્લાઓ થયા, ત્યારે હજારો માણસોની કતલ
કરવામાં આવી.

સન ૧૯૪૭માં આ ઉપખંડના લોહીમાં પ્રવેશેલાં દુષ્ટ તત્ત્વોને કારણે પાડોશીઓ
એકબીજાના ખૂનીઓ બની ગયા. સાથીઓ વચ્ચેના સંબંધો પણ બગડ્યા. એકબીજા માટેની
સદ્ભાવના નાશ પામી અને લોકો આળા બની ગયા. સપ્ટેમ્બરની ૧લી તારીખે પશ્ચિમ
પંજાબમાંથી સ્થળાંતર માટે રાહ જોઈ રહેલા હિંદુઓ અને શીખો અંગે ચિંતા સેવતા
વલ્લભભાઈએ મથાઈને સૂચન કર્યું કે રેલવેના વરિષ્ઠ અધિકારીને લાહોર મોકલવો, અને
રેલવે ગાડીને કબજે કરવાની સત્તા તેને સોંપવી. ત્યારે મથાઈએ બહુ તોછડાઈથી જવાબ
વાળ્યો. રેલવે મંત્રીની ઉદ્ધતાઈ વલ્લભભાઈના શબ્દોને કારણે હતી, કારણ કે તેમણે વિનંતી
કરવાને બદલે હુકમ કર્યો હતો. વળી મથાઈ પોતાનો અધિકાર બીજા કોઈને સોંપવા રાજી ન
હતા. કાલ્કાથી દિલ્હી આવી રહેલી ટ્રેનમાં ૫૦ મુસલમાનોની કતલ નિષ્ક્રિય પોલીસોની
નજર સામે કરવામાં આવી હોવાના હેવાલથી પણ મથાઈ ઉશ્કેરાયેલા હતા. મથાઈએ
જવાબમાં લખ્યું કે ગૃહમંત્રી તરીકે વલ્લભભાઈએ રેલ મુસાફરો અને નોકરિયાતોની હત્યા
થતી અટકાવવામાં વધારે ધ્યાન આપવું યોગ્ય ગણાશે.૮ પૂર્વ પંજાબમાં મવાલીઓ રેલવે પર
હલ્લા કરે છે તે માટે વલ્લભભાઈ દોષી છે તેવું સૂચવીને મથાઈ એવું કહેવા માગતા હતા કે
આ દોષને કારણે પશ્ચિમ પંજાબના હિંદુઓ અને શીખોને બચાવી લેવામાં મદદ માગવાની
પટેલની વિનંતી વ્યર્થ બની જાય છે. તેમને લખાયેલા પત્રમાં વલ્લભભાઈએ બેદરકારી
દાખવી હોવાથી મથાઈએ જવાબમાં તોછડાઈ દર્શાવી. એટલું જ નહીં પણ પોતે સખ્ત
હૃદયના છે, અને અનુદાર છે તેવું તેમણે સાબિત કર્યું. પણ સન ૧૯૪૭માં આબોહવા જ આ
પ્રકારની હતી.

સન ૧૯૪૭માં ઘાતકીપણાના જેટલા દાખલા બન્યા તેના પ્રત્યાઘાતો માનવ-હૃદયમાં
એકસરખા પડી શકે તેમ નથી. વલ્લભભાઈ, જવાહરલાલ અને આઝાદની બાબતમાં પણ
આ સાચું છે. વલ્લભભાઈનું હૃદય હિંદુનું હૃદય હતું. પચાસ મુસલમાનોની હત્યા થવાના
સમાચાર કરતાં ૫૦ હિંદુ કે શીખની હત્યાના સમાચારથી તેમને વધારે ઉદ્વેગ અને ઉશ્કેરાટ
થતો. પણ તેમને હાથે હંમેશાં ન્યાય થતો. હિંદુઓ અને શીખોની યાતનાથી વલ્લભભાઈ
અતિશય વેદના અનુભવતા હતા, પણ હિંદુ કે શીખ ગુનેગારોને હંમેશાં સજા કરતા.
ગૃહમંત્રીના હાથ હૃદયની ભાવના અનુસાર નહીં પણ ફરજના ભાન પ્રમાણે ચાલતા.

પણ સન ૧૯૪૭ની આબોહવા આશંકા અને કડવાશથી દૂષિત થઈ હતી. વલ્લભભાઈની
નિખાલસ વાણીથી તેમનું હિંદુપણું સહુ જોઈ શકતા હતા પણ મુસલમાનોના જીવન
બચાવવાના તેમના પ્રયાસ અથવા કાયદા પાલન માટે તત્પર તેમના હાથ બહુ ઓછા લોકોની
નજરે ચડતા હતા. હિંદુઓ અને શીખો પર રાવળપિંડીમાં થયેલા અમાનુષી અત્યાચારોની
વિગત અખબારોમાં પ્રસિદ્ધ કરવા માટે સુચેતા કૃપાલાણીએ સરદાર પાસેથી સાંભળેલો સખત
ઠપકો તેમણે પાછળથી યાદ કર્યો છે. આ ઠપકો દેતાં અગાઉ પણ સરદારે આ સ્ફોટક હેવાલ
દબાવી દેવાની ગોઠવણ કરી લીધી હતી. "ઘણી વિકટ પરિસ્થિતિને વણસાવે તેવી હરેક વાત
પર તેમની વેધક નજર સતત ફર્યા કરતી અને તેમના મજબૂત હાથ અમને દોરવણી
આપતા."૯