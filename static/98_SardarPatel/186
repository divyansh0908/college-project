૧૮૬ પટેલ

જવાની છટકબારી બંધ કરી દીધી હતી, તેની ખાસ નોંધ લેવામાં આવી. વલ્લભભાઈને પોતે
"છેતરાયા" તેવી લાગણી થઈ, પણ જેલમાં લઈ જવાયા અગાઉ માસ્ટરને ફટકો મારવાની
તક વલ્લભભાઈને મળી ગઈ. વલ્લભભાઈની પાછળ પાછળ બોરસદ સુધી આવનાર
મોહનલાલ પંડ્યાને વલ્લભભાઈ કાગળો અને રોકડ રકમ આપી રહ્યા હતા, ત્યારે "કેટલી
રકમ આપો છો ?" તેવું માસ્ટરે તેમને પૂછ્યું. આ સવાલ પૂછવાનો હેતુ એ હતો કે "દંડની
થોડી રકમ વસૂલ કરી શકાય" તેવું માસ્ટરે પાછળથી કબૂલ કર્યું છે. દુશ્મનને મૂંઝવવાની આ
તક વલ્લભભાઈ છોડે નહીં. વલ્લભભાઈએ તીખાશથી કહ્યું કે આ નાણાં જાહેર ફંડનાં નાણાં
છે. "તમે થોડી સંભાળ રાખીને વર્તજો."

બિલિમોરિયા વલ્લભભાઈને સાબરમતી જેલમાં લઈ ગયા. પણ રસ્તામાં મહાત્માજીના
આશ્રમ પાસે થોડો વખત રોકાયા. આના લીધે વલ્લભભાઈ ગાંધીજીની ઝટપટ વિદાય લઈ
શક્યા. જેલને દરવાજે બિલિમોરિયાએ વલ્લભભાઈને સિગારેટ ધરી. વલ્લભભાઈ લેવા
જતા હતા પણ તેમણે વિચાર બદલી નાખ્યો અને ના પાડી. "પણ તમે તો સિગારેટ પીઓ
છો, નહીં ?" તેવું સુપરિન્ટેન્ડેન્ટે પૂછ્યું. "હા, પીઉં છું પણ તમે મને જેલમાં સિગારેટ
પીવા દેવાના નથી, ખરું ને ?" તેવું કહીને વલ્લભભાઈએ સિગારેટ કાયમ માટે છોડી
દીધી.૪૦

પારાયણ સાંભળતા હોય તેમ એકધ્યાનથી ગાંધીજીએ રાસ અને બોરસદના હેવાલ
નાનીમોટી વિગતો સમેત સાંભળ્યા.૪૧ સાબરમતીને કાંઠે મળેલી સભામાં ગાંધીજી પ્રમુખ
હતા. આ સભામાં અમદાવાદના લોકોએ "સરદારની પાછળ પાછળ જેલમાં જવાનો પાકો
નિરધાર કર્યો." "અમે જંપવાના નથી અને સરકારને જંપીને બેસવા દેવાના નથી"૪૨
વલ્લભભાઈની ધરપકડને કારણે સન ૧૯૩૦ની સરકાર સામેની લડતની શરૂઆત ઠરાવેલા
સમય કરતાં વહેલી થઈ. પોતાના લાડીલા આગેવાનની ધરપકડથી ઉશ્કેરાયેલા ગુજરાતના
ખેડૂતોએ લડતને બમણા જોશથી ટેકો આપ્યો.

ઠંડાગાર બંધારણવાદીઓ પણ અકળાયા. સાક્ષી વગર ખટલો કેવી રીતે ચલાવી શકાય ?
ગુનો કરવાની ઇચ્છા હોય પણ આચરણ ન થયું હોય ત્યાં સુધી માણસને કાયદેસરની શિક્ષા
ફરમાવી શકાય ખરી ? રાસમાં સરદારને નોટિસ આપવામાં આવી, પણ વાણી-સ્વાતંત્ર્યના
હક્કનું શું થયું ? મધ્યસ્થ ધારાસભામાં આ સવાલો ઉઠાવનાર લોકોમાં માલવિયા અને
જિન્નાહનો સમાવેશ થતો હતો અને બંનેએ તેમનો ઉલ્લેખ 'સરદાર પટેલ' તરીકે કર્યો.
માસ્ટરના કાર્યને સરકારી મંજૂરી મળી ન હતી, છતાં પોતાના ખેડા-કલેક્ટરને પડતો
મૂકવાની સરકારની ઇચ્છા ન હતી. ધારાસભામાં પટેલની ધરપકડનો બચાવ કરવામાં આવ્યો
અને તેને વખોડનાર ઠરાવ ધારાસભામાં બેસતા અધિકારીઓ અને નિમાયેલા સભાસદોએ
નામંજૂર કરાવ્યો.

વલ્લભભાઈ સાબરમતી જેલમાં ૭મી માર્ચથી ૨૬મી જૂન સુધીના ૧૧૧ દિવસ રહ્યા.
શરૂઆતના ૪૫ દિવસ વલ્લભભાઈએ લખેલી ડાયરી, વલ્લભભાઈને મળી આવ્યા પછી
મહાદેવ દેસાઈએ લખેલો લેખ અને થોડા વખત પછી વલ્લભભાઈ સાથે જેલમાં રહેવા
જનાર રવિશંકર મહારાજનાં સાંભરણો પરથી જેલ દરમિયાન વલ્લભભાઈની દિનચર્યાનો
ખ્યાલ આવે છે. ડાયરીમાં નોંધ્યું છે તેમ વલ્લભભાઈને જેલમાં લઈ જનાર બિલિમોરિયા
વિદાય લેતી વખતે ધ્રુસકે ધ્રુસકે રડી પડ્યા. જેલમાં આવ્યા ત્યારે વલ્લભભાઈની ઊંચાઈ
પાંચ ફૂટ સાડા પાંચ ઈંચ હતી અને વજન ૧૪૬ રતલ હતું. જમીન પર કંબલ પાથરીને સૂઈ