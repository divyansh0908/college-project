૨૧૨ પટેલ

આશ્રમના મંત્રી ઉત્તમચંદ શાહને મોકલી આપ્યો. શાહે ચેક વટાવી લીધો.૧૨૨

સરકાર પણ તૈયાર હતી. સુરતમાં દમનનીતિ અતિશય સખત હતી. બારડોલી આશ્રમ
સહિતનાં તમામ કેન્દ્રોમાંથી કૉંગ્રેસી કાર્યકરોને "પહેરેલે કપડો હાંકી કાઢવામાં આવ્યા".૧૨૩
અંગ્રેજી સલ્તનત અને વડોદરાના સત્તાવાળાઓએ અગાઉ કરતાં વધારે સહકાર સાધ્યો અને
હિજરતની રજા મળી નહીં. વડોદરા પોલીસે વડોદરા વિસ્તારના વિશરોલી ગામે ખેતરોમાં
છાવણી નાખીને પડેલા ચાળીસ હિજરતીઓને જોયા ત્યારે તેમનાં ઝૂંપડાં તોડી નાખીને તેમને
પાછા ધકેલી દેવામાં આવ્યા. ફેબ્રુઆરી સુધીમાં ખેડા જિલ્લામાં માત્ર છ ગામોએ મહેસૂલ
ચૂકવવાનો ઇનકાર મોટા પ્રમાણમાં કર્યો. આમાંથી પાંચ ગામ બોરસદ તાલુકામાં અને એક
માતર તાલુકામાં હતાં. સરકારી પોલીસો આ ગામો પર તૂટી પડ્યા. ખેડૂતોને નગ્ન કરીને
માર મારવામાં આવ્યા પણ ખેડાનું રાસ અને બોરસદનું સુણાવ એ બંને ગામ અડગ રહ્યાં.

રાસનું ખમીર તોડી નાખવું તે સરકાર માટે પ્રતિષ્ઠાનો પ્રશ્ન થઈ પડ્યો. સન ૧૯૩૨માં
રાસના ૧૮૯ રહેવાસીઓ જેલમાં હતા અને ૧૮૧૧ એકર જમીન જપ્ત થઈ હતી; તેમાંથી
૮૩૦ એકર જમીન વેચી નાખવામાં આવી હતી. જમીન ખરીદનાર નવા માલિકોને ગામ-
લોકો હેરાન કરે નહીં તે માટે ઑક્ટોબરમાં વધારાની ૬૪ પોલીસ રાસમાં મૂકવામાં આવી.
છતાં રાસ ગામે મહેસૂલ ભર્યું નહીં અને પાટીદાર ખેડૂતો ખાદી તૈયાર કરીને તેના આધારે
નભી રહ્યા. તેમને ખેતરે જવાની મનાઈ ફરમાવવામાં આવી. પોતાની દીકરીઓ
પરણાવવાના પૈસા તેમની પાસે રહ્યા નહીં અને બીજાં ગામોમાંથી તેમના દીકરાઓનાં માગાં
આવતાં બંધ થઈ ગયાં. તેમનું દુઃખ અને તેમની સહનશક્તિ અને પોતે આપેલાં પણ અધૂરાં
રહેલાં વચનનો બોજો વલ્લભભાઈના માનસમાં સન ૧૯૩૮ સુધી રહ્યો. સન ૧૯૩૮માં મુંબઈ
પ્રાંતની પહેલી કૉંગ્રેસી સરકારે જપ્ત જમીનો પાછી સોંપવાનો કાયદો કર્યો. લડતમાં
અણનમ રહેલા, પોતાના ગૌરવ માટે ઉત્કુટ રીતે ઝઝૂમતા વલ્લભભાઈ અને મહાત્મા તરફ
આવેશયુક્ત વફાદારી ધરાવતા અને છતાં ગાંધીજી તથા સરદારે દર્શાવેલાં જોખમોની
અવગણના કરનાર રાસના ખેડૂતોને પોતાની જમીનો પાછી સોંપવામાં આવી.૧૨૪

પણ સન ૧૯૩૨ના જાન્યુઆરીમાં પાછા ફરીએ. સન ૧૮૨૭ના નિયમ નંબર ૨૫ અનુસાર
ગાંધીજી અને સરદારની ધરપકડ કરવામાં આવી હતી. ખટલો ચલાવ્યા સિવાય ગમે તેટલી
મુદત સુધી અટકાયતમાં રાખી શકાય તેવા નિયમ અનુસાર પકડાયેલા ગાંધીજી અને
સરદારને મોટરમાં યરવડા લઈ જવામાં આવ્યા. મહાત્માજી સન ૧૯૩૩ના ઉનાળામાં છૂટ્યા
પણ વલ્લભભાઈ ૩૦ મહિના સુધી એટલે કે ૧૯૩૪ના જુલાઈ સુધી જેલમાં રહ્યા. બે મહિના
સાથે રહ્યા પછી મહાદેવભાઈ પણ નાશિક જેલમાંથી યરવડા આવ્યા. એપ્રિલમાં મહાત્માજી
અને વલ્લભભાઈના સંબંધીઓ માટે વરસે ૪૦૦ રૂપિયા આપવાનું નક્કી થયું. આ ધર્માદો
નહીં પણ કાયદો હતો. આ રકમ માટે કોઈ માગણી કરવામાં આવી ન હતી, અને આ રકમ
ઠરાવવા માટે જે હકીકતોનો આધાર લેવામાં આવ્યો હતો તે પણ ઠેકાણા વગરની હતી. આ
વિષય અંગેની ફાઈલ પર ઊંચા હોદ્દાના અધિકારીની નોંધ છેઃ "મારી જાણકારી મુજબ
પટેલ વિધુર છે અને તેમને કોઈ છોકરાંછૈયાં નથી."૧૨૫

મહાદેવભાઈના આવ્યા પછી પૂના વિભાગના કમિશનર ગોરા અધિકારીએ યરવડાની
મુલાકાત લીધી અને કહ્યું કે "તમારા જેવા ત્રણ ઉત્તમ આગેવાનોને સરકારે ભેગા રાખ્યા છે,