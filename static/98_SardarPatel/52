૫૨ પટેલ

સૌથી સારો રસ્તો એ છે કે મકાસ્સીને રુખસદ આપવી જોઈએ. તેમણે માગ્યું હોય અને
અમે આપ્યું ન હોય તેવું કદી થયું છે ? તેમને જ પૂછી જુઓ. છતાં ગુજરાત સભાના
મંત્રીઓ તમને મળવા આવ્યા ત્યારે તમે તેમને અમારાં ઘર બાળી મૂકવાની સલાહ
આપી. બધી મુશ્કેલીના મૂળ જેવા આ ભાઈનો બંગલો બાળી મૂકીએ તો કેમ થાય ?૪

પટેલની ભાષાનું બરછટપણું આપણે જોઈ શકીએ છીએ. પણ આ ગણતરીપૂર્વકની ભાષા
છે. વલ્લભભાઈએ પોતાનો મોરચો બાંધી રાખ્યો હશે તેવું પ્રાટ સમજી ગયા. રમણભાઈ
અને હરિલાલભાઈને કહી દેવામાં આવ્યું હતું વલ્લભભાઈની વાત નકારી કાઢવાનું શક્ય ન
હોવાથી પ્રાટે વાત ગળી જવી પડી અને મકાસ્સીએ રાજીનામું આપ્યું.

ગુજરાત સભાએ ખેડા જિલ્લાના ખેડૂતોએ જાન્યુઆરીની ૧૦મી તારીખે સલાહ આપી.
ગાંધીજી તે દિવસે જ બિહાર જવા ઊપડી ગયા. બીજે દિવસે સભાના મંત્રીઓ માવળંકર
અને કૃષ્ણાલાલ દેસાઈ પ્રાટને મળવા ગયા. તેમની જોડે વલ્લભભાઈ અને બીજા આગેવાનો
પણ હતા. પણ "અગાઉ નક્કી થયા પ્રમાણે"ના બે સિવાયના બીજાઓને મળવાની પ્રાટે
ના પાડી.૫ મકાસ્સી અંગે વલ્લભભાઈએ મારેલા ફટકાનો આ જવાબ હતો.

પ્રાટ: તમે જુવાનિયા આગેવાનોએ આ નોટિસ બહાર પાડી છે, તેનાં પરિણામ તમે
જાણો છો ? દેસાઈ: હા જી, અમે પરિણામોથી પૂરેપૂરા વાકેફ છીએ. પ્રાટઃ તમે આ
પત્રિકા બધે વહેંચાવી છે ? માવળંકર - હા, જી. ગઈ કાલે આખા જિલ્લામાં
વહેંચવામાં આવી છે.

પ્રાટઃ હું તમારી ઉંમર પૂછી શકું ? માવળંકરઃ ત્રીસ વરસ. પ્રાટઃ તમે બિનઅનુભવી
છો અને પુખ્ત થયા નથી. તમારા પ્રમુખ(ગાંધી)ની જાણ બહાર તમે આ નોટિસ કાઢી
દેખાય છે. માવળંકરઃ તેમના આગ્રહથી જ અમે આ પત્રિકા બહાર પાડી છેઃ પ્રાટઃ આ
સાંભળીને મને દિલગીરી થાય છે.

આ રીતે થોડા વધારે સવાલજવાબ થયા પછી પ્રાટે માવળંકર અને દેસાઈને આ સલાહનાં
પરિણામો અંગે વધારે વિગતવાર વિચાર કરી જોવાની સલાહ આપી, અને બીજા દિવસે સાંજ
સુધીમાં આખરી જવાબ આપી જવાની સૂચના આપી.

દેસાઈઃ અમારે હવે વિચાર કરવાપણું રહ્યું નથી. અને અમારે વિચાર કરવો હોય તોપણ
તમે અમને સમય આપવાના નથી. અમારા પ્રમુખ તો અત્યારે બિહારમાં છે. પ્રાટઃ
તમારા આગેવાન આખા હિંદુસ્તાનમાં રખડતા રહે છે તેની મને ખબર નથી અને તેની
જોડે મને કશી નિસ્બત નથી. માવળંકરઃ આ બાબતમાં ફેરવિચારણા કરવી હોય તો
અમારી કારોબારી સમિતિની બેઠક બોલાવવી પડે, અને આટલા ટૂંકા સમયમાં તે શક્ય
નથી. પ્રાટઃ તે મારે જોવાનું નથી. કાલે સાંજ સુધીમાં તમારો સંદેશો નહીં આવે તો
ગુજરાત સભાને ગેરકાયદેસર સંસ્થા જાહેર કરવા માટેની ભલામણ હું સરકારને લખી
મોકલીશ.૬