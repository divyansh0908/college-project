૧૯૧૮-૨૨/સાથીદાર ૭૫

વલ્લભભાઈએ બીજો કાયદો તોડ્યો. બીજે દિવસે પત્રિકાનું વેચાણ કરવામાં આવ્યું. આ
ગેરકાયદેસર પત્રિકાના તંત્રી અને મુદ્રક તરીકે વલ્લભભાઈનું નામ છપાયું હતું. પણ પ્રાટ અને
તેમના હાથ નીચેના અધિકારીઓએ આ ચળવળને દેખી-અણદેખી કરીને શમાવી દેવાનું
ઠરાવ્યું.

દિલ્હીના લોકો અગાઉ ઠરાવવામાં આવેલી માર્ચની ૩૦મી તારીખને વળગી રહ્યા. હિંદુ-
મુસલમાનો એક થઈ ગયા અને લોકપ્રિય હિંદુ સાધુ સ્વામી શ્રદ્ધાનંદ સરસ્વતીને
જામામસ્જિદમાં પ્રવચન માટે બોલાવવામાં આવ્યા. મસ્જિદ તરફ જઈ રહેલા સરઘસને
અટકી જવાનો હુકમ આપવામાં આવ્યો. હુકમની અવગણના કરવામાં આવી ત્યારે તેના પર
ગોળીબાર કરવામાં આવ્યો. થોડા લોકો મરાયા. દિલ્હીમાં શાંતિ સ્થાપવા માટે સ્વામીજીએ
મહાત્માજીને આમંત્રણ આપ્યું. પંજાબમાં પણ તંગદિલી હતી. દા. સત્યપાલ અને
દા. કિચલુ નામના હિંદુ અને મુસલમાન આગેવાનોએ પણ ગાંધીજીને પંજાબમાં આવીને
શાંતિ સ્થાપવાની વિનંતી કરી.

કોઈ માણસને ઉપવાસ કરવાની અથવા હડતાળ પાડવાની ફરજ ન પાડવાની પોતાના
સાથીઓને ગાંધીજીએ સૂચના આપી હતી. એપ્રિલની છઠ્ઠી તારીખનો દિવસ ગાંધીજીએ
મુંબઈમાં ગાળ્યો. સવારે અને સાંજે મોટી સભાઓમાં તેમનાં પ્રવચન થયાં. મંદિરોમાં
પ્રાર્થનાઓ કરવામાં આવી. મુસલમાનો ગાંધીજીને ગ્રાંટ રોડ પર આવેલી મસ્જિદમાં લઈ
ગયા અને ત્યાં પાંચ હજારની મેદની સમક્ષ તેમણે ભાષણ કર્યું. અમદાવાદની માફક મુંબઈ,
મદ્રાસ તથા અન્ય જગાએથી ગેરકાયદેસર પત્રિકાઓ બહાર પાડવામાં આવી. મુંબઈની
સત્યાગ્રહ પત્રિકામાં તંત્રી તરીકે ગાંધીજીનું નામ હતું. રાજાજીએ મદ્રાસમાં પોતાના ઘરમાં
સત્યાગ્રહ પત્રિકા લિથોગ્રાફિથી છાપી. સરકારે આ ગુનાઓની ઉપેક્ષા કરી. ગાંધીજી અને
સરકાર બંને પોતપોતાની યોજના અનુસાર ચાલી રહ્યાં હતાં.

અંગ્રેજ સરકાર ગાંધીજીને દિલ્હી અને પંજાબમાંથી બહાર રાખવા માગતી હતી.
પંજાબના લેફ્. ગવર્નર માઈકેલ ઑડ્વાયરના હુકમથી ગાંધીજીને પંજાબના સીમાડે પાલવલ
સ્ટેશને ટ્રેનમાંથી ઉતારી મૂકવામાં આવ્યો અને જબરજસ્તીથી મુંબઈ પાછા મોકલી દેવામાં
આવ્યા. આ મુસાફરી દરમિયાન થોડો વખત ગાંધીજીને ભારખાનાના ડબ્બામાં પૂરી
રાખવામાં આવ્યા. એપ્રિલની આઠમી તારીખે બન્યું તે દેસાઈએ તાબડતોબ તારથી
વલ્લભભાઈને જણાવ્યું.૯૩ ઑડ્વાયરે સત્યપાલ અને કિચલુની ધરપકડ કરાવી અને તેમને
અમૃતસરમાંથી બહાર મોકલી આપ્યા.

ગાંધીજીની ધરપકડ થયાના સમાચારથી અનેક જગાએ હુલ્લડો ફાટી નીકળ્યાં.
અમદાવાદમાં તથા અમદાવાદથી ૪૦ માઈલ પશ્ચિમે આવેલા વીરમગામમાં અને
અમૃતસરમાં તો ભયંકર હુલ્લડો થયાં. વીરમગામમાં છ માણસોની હત્યા થઈ અને અઢાર
ઘાયલ થયા. સરકારી આંકડા મુજબ અમદાવાદમાં ચોવીસ માણસો ઠાર થયા અને સો કરતાં
વધારે ઘાયલ થયા. ગાંધીજીએ પાછળથી બાંધેલા અંદાજ પ્રમાણે આના કરતાં બમણી
જાનહાનિ થઈ હતી. મોટા ભાગનાં મરણ પોલીસે અથવા લશ્કરે કરેલા ગોળીબારથી થયાં
હતાં. એપ્રિલની ૧૧મી તારીખથી અમદાવાદમાં લશ્કરી કાયદાનો અમલ શરૂ થયો
અમદાવાદમાં હુલ્લડખોરોએ પોલીસ ચોકીઓ, તાર ઑફિસો અને કલેક્ટરની કચેરી સુધ્ધાં
બાળી મૂક્યાં હતાં અને એક ગોરા સાર્જંટને ઠાર માર્યો હતો. મુંબઈથી આવતી ગાડીમાં
અમદાવાદ માટે સૈનિકો આવી રહ્યા છે તેવી જાણ મળવાથી નડિયાદના કેટલાક પાટીદારોએ