૨૪૦ પટેલ

મારશે તે નક્કી હતું. પણ યરવડાની વાતચીતો દરમિયાન ધારાસભાઓ કબજે કરવી જરૂરી
છે, તે બાબતમાં વલ્લભભાઈ ગાંધીજી જોડે સહમત થયા હતા. સ્વરાજ પક્ષના લોકો
હોદ્દાઓ ભોગવે અને સત્યાગ્રહીઓ પાસે કેવળ કડવી યાદગીરી રહી જાય, તેવી સંભાવના
તેમને ગમતી ન હતી. નવી ગોઠવણ અનુસાર સત્તા પોતાના હાથમાં આવવાની છે, તેની
વલ્લભભાઈને કલ્પના પણ ન હતી. તાજેતરમાં છૂટેલા રાજાજી તથા અન્ય આગેવાનોના
આગ્રહને કારણે ગાંધીજીએ કબૂલ કર્યું હતું કે આ વખતે કૉંગ્રેસના વતી સ્વરાજ પક્ષ નહીં પણ
ખુદ કૉંગ્રેસ જ ધારાસભામાં પ્રવેશ કરશે. આ હકીકત પણ વલ્લભભાઈ જાણતા ન હતા.

પ્રમુખ વલ્લભભાઈ જેલમાં હતા છતાં કૉંગ્રેસ મહાસમિતિની બેઠક મે મહિનાના ત્રીજા
અઠવાડિયામાં પટણામાં મળી. આ એક સંસ્થા સરકારી પ્રતિબંધથી બચી ગઈ હતી.
મહાસમિતિએ સત્યાગ્રહ મોકૂફીને અનુમોદન આપ્યું અને કૉંગ્રેસ સીધી રીતે ધારાસભામાં
પ્રવેશ કરશે, તેવી જાહેરતા કરવામાં આવી. આ નવી વિચારણ રાજાજીએ વ્યક્ત કરી.

આત્મબલિદાનનું આંદોલન પાછું ખેંચી લેવું ક્યારેક જરૂરી થઈ પડે છે અને તેમાં શરમ
અનુભવવાનું કારણ નથી. સન ૧૯૨૨માં હતી તેના કરતાં આજે પરિસ્થિતિ જુદી છે. હવે
આપણે કૉંગ્રેસ વતી ચૂંટણીઓ લડવી જોઈએ. ભવિષ્યમાં જરૂર પડે તો કૉંગ્રેસને
સત્યાગ્રહની લડત ઉપાડતાં કોઈ રોકી શકવાનું નથી.૧૮૬

જૂના સ્વરાજ પક્ષને તુષ્ટ કરવા કરતાં આ નીતિ જુદી છે. વાસ્તવિકતાની જાણ થતી ગઈ
તેમ તેમ વ્યૂહરચના બદલવા સામેનો વલ્લભભાઈનો વિરોધ શમી ગયો. મણિબહેનના
કાગળોમાં તેમનો વધતો જતો ઉત્સાહ જોઈ શકાય છે. પોતે તાજેતરમાં વાંચેલી એડવિન
મોન્ટેગ્યુની ડાયરી વાંચી જવા જેવી હોવાથી"૧૮૭ આ પુસ્તક પોતે મણિબહેનને મોકલી
આપશે, તેવું તેમણે લખ્યું છે. કૉંગ્રેસ મહાસમિતિના નિર્ણયને પરિણામે સરકારે કૉંગ્રેસ અને
કૉંગ્રેસી સંસ્થાઓ પરના પ્રતિબંધ ઉઠાવી લીધા અને કેદીઓને ધીમે ધીમે છોડી મૂકવામાં
આવ્યા. યરવડા અને નાશિકની જેલોમાં ત્રીસ મહિના અને દસ દિવસ કારાવાસ ભોગવ્યા
પછી ૧૪મી જુલાઈએ વલ્લભભાઈ છૂટ્યા. મણિબહેન અઠવાડિયા પહેલાં છૂટ્યાં હતાં.
ખાનભાઈઓ ઑગસ્ટમાં છૂટ્યા. પણ સન ૧૯૩૩ના ઑગસ્ટમાં છૂટ્યા પછી સન ૧૯૩૪ના
ફેબ્રુઆરીમાં ફરી પકડાયેલા જવાહરલાલને સન ૧૯૩૫ના સપ્ટેમ્બર સુધી છોડવામાં આવ્યા નહીં.

મુંબઈ સરકારે સરદારના છુટકારાનો વિરોધ કર્યો હતો, કારણ કે વલ્લભભાઈ ગુજરાતમાં
ખેડૂતોની ફરીથી ઉશ્કેરણી કરશે તે લગભગ ચોકક્સ જ હતુ. પણ કેન્દ્ર સરકારના ગૃહમંત્રી
હાલેટ પર લખાયેલા પત્રમાં મુંબઈ સરકારે કબૂલ કર્યું કે "આ સંભાવના તો વલ્લભભાઈ
જીવશે ત્યાં સુધી રહેવાની છે." વલ્લભભાઈનો છુટકારો મોકૂફ રાખી શકાય તેમ નથી તેવું
સ્પષ્ટ રીતે સમજનાર હાલેટ પણ આવું માનતા હતા કે "વલ્લભભાઈ... સત્યાગ્રહની લડત
ફરી શરૂ કરવાને ટેકો આપશે અને બીજાઓને પણ તે માટે સમજાવશે,"૧૮૮ પણ હાલેટની
માન્યતા ભૂલ ભરેલી હતી.