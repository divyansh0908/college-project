૧૫૮ પટેલ

ઇસ્પિતાલમાં દાખલ કરવામાં આવ્યો અને કહેવામાં આવ્યું કે અડધો કલાક મોડું થયું હોત
તો બાજી બગડી ગઈ હોત."૧૫૩

વલ્લભભાઈએ ૨૫૦ કરતાં વધારે "અધિકારીઓ" અને "સેવકો" ધરાવતી ઓછામાં
ઓછી ૧૬ છાવણીઓ ઝડપભેર ઊભી કરી. મોટા ભાગે બધાએ સવારે ત્રણ વાગ્યે ઊઠીને
રાત્રે થાક્યાપાક્યા ચટાઈ પર સૂવાનું મળે ત્યાં સુધી કામ કરવું પડતું. પત્રિકાઓ વહેંચવી,
જપ્તીઅમલદારો આવી રહ્યાની ખબર આપવી, ઢીલાપોચાને પાણી ચડાવવું, છાવણી અને
વડા મથક વચ્ચે સમાચારો લાવવા લઈ જવા, કૂવામાંથી પાણી કાઢવું - આવાં બધાં કામ
આ સેવકો બજાવતા. બાજીપુરાના મકનજી પટેલને વલ્લભભાઈએ કહેલું તે સાંકરીના
વલ્લભભાઈ પટેલે સન ૧૯૮૭માં કહી સંભળાવ્યું. બાજીપુરાના રહેવાસીની વાત થતી હતી.
"વીરચંદ વેરો ભરે તો તારું માથું કાપી લઈશ."૧૫૪ આ પાટીદારી લઢણવાળી ભાષાથી
અહિંસક સત્યાગ્રહને ખાસ કંઈ નુકસાન થયું નહીં.

બારડોલીના ખેડૂતોએ આપેલો ખિતાબ અપનાવીને ગાંધીજીએ એક પત્રમાં લખ્યું:
"અનેક સારી લડત ચલાવવા માટે 'સરદાર' જુગજુગ જીવો. બારડોલીની લડત સુંદર રીતે
ચાલી રહી છે,"૧૫૫ બંને વચ્ચે નક્કી થયું હતું કે ગાંધીજી બારડોલીથી વેગળા રહે,
ગાંધીજીની હાજરીથી આ લડત સ્વરાજ માટેની વધારે વિશાળ લડત બની જાય. ગાંધીજી કે
વલ્લભભાઈ આવી લડત માટે તૈયાર ન હતા. મહાદેવભાઈએ નોંધ્યું છે તેમ અનેક પેઢીઓથી
ખેડૂતનું લોહી ધરાવનાર વલ્લભભાઈ બારડોલીની જનતાને સંગઠિત કરી શકે તે રીતે ગાંધીજી
કરી શકે નહીં, તેવું બંને જાણતા હતા.૧૫૬ વલ્લભભાઈ તળપદી ભાષા બોલતા હતા અને
સત્યાગ્રહમાં મુખ્ય ભાગ ભજવનાર કોમના હતા. વળી તેમણે મંજૂર કરેલી કેટલીક પદ્ધતિઓ
ગાંધીજી ચલાવી લે તેમ ન હતું.

વલ્લભભાઈના સત્યાગ્રહમાં શુદ્ધતા ઓછી હોવા છતાં તે વધારે વ્યવહારુ હતો. કેટલાંક
ગામોમાં લડતનો દ્રોહ કરનાર લોકોનો બહિષ્કાર થઈ રહ્યો છે, તેવા ખબર મળ્યા ત્યારે
ગાંધીજીએ નવજીવનમાં લખ્યું કે "બહિષ્કારના બધા પ્રકાર વાજબી નથી. બહિષ્કૃત માણસ
માંદો હોય ત્યારે તેની સેવા ન કરવી, તેના માટે દાક્તરને આવવા દેવો નહીં, અવસાન થાય
તો સ્મશાનયાત્રામાં જવું નહીં, તેને કૂવા અથવા મંદિરે જતો અટકાવવો - આ બધા
બહિષ્કારમાં હિંસા રહેલી છે."૧૫૭ વલ્લભભાઈ આવા બધા બહિષ્કારને ટેકો આપતા નહીં.
પ્રાયશ્ચિત્ત માટે પૈસા કઢાવવાનો તેમણે વિરોધ કર્યો હતો, તે આપણે જોઈ ગયા છીએ. છતાં
તેમણે આ બાબતમાં વધારે છૂટછાટ આપી. નવજીવનમાં ગાંધીજીના લેખનો ઇશારો એ હતો
કે ખોટા પ્રકારના બહિષ્કારથી અંતે લડતને નુકસાન થવાનો સંભવ છે. છતાં વલ્લભભાઈનાં
પ્રવચનો અગર કાર્યો સામે તેમણે જરા પણ અણગમો દર્શાવ્યો નહીં. આવી ટીકાથી
બારડોલીના સરદારનો પ્રભાવ ઝંખવાયો હોત. ગાંધીજીની સલાહ સૈદ્ધાંતિક રૂપમાં હતી અને
તેનો અમલ કેવી રીતે કરવો તે વલ્લભભાઈએ ઠરાવવાનું હતું.

ઉપલી પ્રતમાં મુકાયેલાં ૩૨માંથી ૨૨ ગામોને સરકારે ફરી પાછા નીચલી પ્રતમાં મૂક્યાં તે
સરદારનો પહેલો વિજય ગણાયો. આ ગામના લોકોએ ૨૨ ટકા મહેસૂલ-વધારો આપવાનો
હતો, પણ ઊંચા પ્રત અનુસાર આપવાનો રહ્યો નહીં. એપ્રિલની આખરમાં જિલ્લાનો
કલેક્ટર હાર્ટશોર્ન બારડોલી આવ્યો ત્યારે આ છૂટ મેળવી લેનાર એકતાનાં દર્શન થયાં. એક