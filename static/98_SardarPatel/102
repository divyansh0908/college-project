૧૦૨ પટેલ

ગોળીબાર કર્યો. દારૂગોળો ખૂટી ગયો ત્યારે પોલીસો થાણામાં ભરાઈ બેઠા. સરઘસમાંથી
કેટલાક લોકો હિંસાખોર બન્યા. તેમણે ચોકીને આગ લગાડી અને આગમાંથી ભાગી છૂટવા
મથતા પોલીસોને રહેંસી નાખ્યા. આ ઘાતકી કાંડમાં બાવીસ પોલીસો ઠાર થયા. આ
સમાચાર સાંભળીને મહાત્માજી સ્તબ્ધ થઈ ગયા. તેમને લાગ્યું કે ઈશ્વર ચેતવણી આપી
રહ્યો છે પણ લડત ચાલુ રાખવાનો અવાજ અંતરમાંથી ઊઠતો હતો :

વાઇસરૉયને લખેલા પત્ર અને તાજેતરમાં મોકલેલા મારા પ્રત્યુત્તરનું શું ? તેવું મનમાં
પેઠેલા સેતાને કહ્યું. નામોશીની ચરમ સીમા આવી રહ્યાનો વિષપ્યાલો પીવો પડ્યો.
સરકારને જોરશોરથી ધમકીઓ આપ્યા પછી અને બારડોલીના લોકોને આટઆટલાં વચનો
આપ્યા પછી પીછેહઠ કરવામાં કાયરતા છે, તેવા શેતાનના આહ્વાનનો અર્થ એ થાય કે
આપણે સત્ય.... ખુદ ઈશ્વરને નકારી કાઢીએ.૧૬૬

સત્યને વળગી રહીને ગાંધીજીએ લડત પાછી ખેંચી લીધી. હતાશા, ત્રાસવાદ અને
ખુનામરકીના જરીપુરાણા માર્ગે લોકોને લઈ જવાના બદલ૧૬૭ પોતાનો પરાજય ગણાય તે
ગાંધીજીન પસંદ હતું. તેમના આદેશથી જેલવાસી બનેલા ૩૦,૦૦૦ સત્યાગ્રહીઓ આ
આઘાત માટે તૈયાર ન હતા. ગાંધીજીના નિર્ણયથી તેઓ સ્તબ્ધ થઈ ગયા અને નિરાશ થઈ
ગયા. લજપતરાય અને મોતીલાલ નેહરુએ ગાંધીજી પર પત્રો લખીને ગુસ્સો ઠાલવ્યો. વેલોર
જેલમાં રાજગોપાલાચારીના જેલરે તેમને જગાડીને ટોણો માર્યો, "ઊઠો, તમારો અસહકાર
સૂઈ ગયો છે." રાજાજીએ મહાત્માજીને કશું લખ્યું નહીં પણ પોતાની ડાયરીમાં નોંધ્યું :

મારા આગેવાન અને તેમના આદર્શ માટે અતિશય કોમળ ને સંપૂર્ણ સ્નેહસમર્પણ છતાં
મને સમજાતું નથી કે દૂરના ખૂણામાં અને તદ્દન અસંબંધિત ઉદ્રેકને કારણે જન્મસિદ્ધ
અધિકારો માટેની આપણી લડત શા માટે અટકવી જોઈએ.૧૬૮

બારડોલીમાં તોળાઈ રહેલી લડત અંગે રાજાજીએ થોડા દિવસ અગાઉ પોતાની ડાયરીમાં
લખ્યું હતું કે "વિજય તદ્દન હાથવેંતમાં છે." પણ હવે તેમને અને તેમના જેવા હજારોને
ઘોર પરાજયનો અનુભવ થયો. ગાંધીજી અને તેમના સૈનિકોને પૂરો વિજય મળવાની
સંભાવના કેટલાક સરકારી અધિકારીઓ પણ સ્વીકારતા હતા. બારડોલીની લડત પાછી
ખેંચાયા પછી મુંબઈના ગવર્નર લૉર્ડ લૉઈડે અંગ્રેજ પત્રકારને સન ૧૯૨૩ના નવેમ્બરમાં
પોતાનું મંતવ્ય સમજાવતાં કહ્યું:

તેણે (ગાંધીજીએ) અમને ગભરાવી મૂક્યા. તેમના કાર્યક્રમથી જેલો છલકાઈ ગઈ.
બત્રીસ કરોડ લોકો તૈયાર થાય, તો આ બધા લોકોને જેલમાં પૂરવાનું શક્ય નથી.
લોકાએ ગાંધીજીના આદેશ મુજબનું બીજું પગલું ભર્યું હોત અને કરવેરા ચૂકવવાનો ઇનકાર
કર્યો હોત તો ભગવાન જાણે અમારી શી દશા થઈ હોત ! ગાંધીજીનો આ પ્રયોગ દુનિયાના
ઇતિહાસમાં અભૂતપૂર્વ કહી શકાય તેટલો પ્રચંડ હતો અને લગભગ સફળ થવામાં
તસુભરનું અંતર રહ્યું હતું. પણ ગાંધીજી લોકોના ઉશ્કેરાટ પર અંકુશ રાખી શક્યા નહીં
અને તેમણે પોતાનો કાર્યક્રમ પાછો ખેંચી લીધો.૧૬૯