૧૯૪૫-૪૭/વિજય ૪૦૭

વલ્લભભાઈએ જવાહરલાલને દોષ દીધો૩૨૬ પણ સ્થિતિ સુધારી લેવાની કશી મહેનત
તેમણે કરી હોય તેવો પુરાવો નથી. તેમને ગફ્ફારખાન પ્રત્યે આદર હતો અને "પયગંબરના
ખરા અનુયાયી છે" તેવું તેમના માટે કહેતા.૩૨૭ આઝાદ સાથે વલ્લભભાઈને લાગણીનો
સંબંધ ન હતો, પણ ગફ્ફારખાન જોડે હતો.૩૨૮ પણ સરહદના પ્રશ્ને અંગ્રેજ સરકાર સાથે
સંબંધ તોડવાની તેમની તૈયારી ન હતી. મોટા ભાગના મુસલમાનો દ્વિરાષ્ટ્રના સિદ્ધાંતમાં
માનતા થયા છે, તેવી વલ્લભભાઈને ખાતરી હતી અને આ સર્વસામાન્ય સિદ્ધાંતમાંથી
સરહદના મુસલમાનો બાકાત છે, તેવું માનવાની તેમની તૈયારી ન હતી. કૅબિનેટ મિશનની
યોજના અનુસાર આસામને બંગાળ સાથે જોડી દેવાની સંભાવનાથી વલ્લભભાઈ સળગી
ઊઠ્યા હતા. પણ પંજાબ અને સરહદ પ્રાંતનું જે કંઈ કરે તેનાથી તેમને આટલો ઉકળાટ થતો
ન હતો. વળી ખાનભાઈઓનાં તમામ કાર્યો વલ્લભભાઈને ગમતાં ન હતાં.

વલ્લભભાઈનો ગાંધીજી પર પત્ર, ૧૭-૧-૪૭: (વાયવ્ય સરહદ પ્રાંતમાં) હઝારા
જિલ્લામાં નવ લાખ મુસલમાનો છે. હિંદુ અને શીખ મળીને ૩૧,૦૦૦ની વસતિ છે.
આમાંથી ૨૦,૦૦૦ લોકો નાસી છૂટ્યા છે. ૪૦થી ૫૦ની હત્યા થઈ છે.

બાદશાહખાન બિહાર ગયા છે, જ્યાં કશું થતું નથી. પણ એ તો પોતાને ગમે તે
પ્રમાણે કરશે... લીગ બહુ ઝેરી પ્રચાર ચલાવી રહી છે પણ દા. ખાનસાહેબ સખત
પગલાં ભરતાં અચકાય છે.૩૨૯

૭૫થી ૮૦ ટકા ભારતને પકડી રાખવાને પહેલું સ્થાન આપવાની બાબતમાં સરદારે સ્પષ્ટ
ઠરાવી લીધું હતું કે "વાયવ્ય સરહદના પ્રાંતની માંડવાળ કરવી પડશે."૩૩૦ મે માસની
આખરમાં દિલ્હીમાં કૉંગ્રેસ કારોબારીની સભા મળી તે પહેલાં વિભાજન યોજના પોતે તથા
વલ્લભભાઈ સ્વીકારે છે તેવું જવાહરલાલે વાઇસરૉયને જણાવી દીધું હતું. આ સભામાં
ગફ્ફારખાન

માત્ર બે વાક્યો જ બોલ્યા. વિભાજનની યોજના સાથીઓએ સ્વીકારી લીધી હતી તે
બાબતમાં તેમણે પોતાની દિલગીરી દર્શાવી. સરહદ પ્રાંતમાં લેવામાં આવનાર લોકમતમાં
ભારત અને પાકિસ્તાન એવા બે વિકલ્પમાં ત્રીજો આઝાદીનો વિકલ્પ ઉમેરી શકાશે કે
નહીં તે જાણી લેવાની મહેરબાની કરજો, તેવું તેમણે કહ્યું. આનાથી વધારે અક્ષર પણ
બોલ્યા નહીં.૩૩૧

વાઇસરૉય પાસે આવો ફેરફાર સૂચવવાનું કામ બજાવી શકાશે નહીં તેવું જવાહરલાલ અને
વલ્લભભાઈ બંનેને લાગ્યું. આમાંથી તો મોટું બખડજંતર ઊભું થાય અને દેશી રજવાડાંઓ
સ્વતંત્ર રહેવાની માગણી કરવા માંડે. પઠાણ સાથીદારો સહિત હંમેશાં કૉંગ્રેસની તરફ ઊભા
રહેનાર, અને દ્વિરાષ્ટ્ર સિદ્ધાંતને ખોટો ઠરાવનાર બાદશાહખાનને ગાંધીજીએ ટેકો આપ્યો.
પણ તેનું કશું પરિણામ ઊપજ્યું નહીં. કૉંગ્રેસની રાજનીતિ હવે વલ્લભભાઈ અને
જવાહરલાલ ઠરાવતા હતા. આઝાદી નિશ્ચિત હતી, ભાગલા સ્વીકારી લેવામાં આવ્યા હતા
અને સત્તા તેમને શોધતી આવી રહી હતી, ત્યારે સન ૧૯૪૭ના પહેલા આઠ મહિના