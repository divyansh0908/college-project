૧૯૪૫-૪૭/વિજય ૪૧૧

રજવાડાંઓની ચિંતા કરવી જરૂરી નથી કારણ કે સત્તાપલટો થશે પછી દેશી રાજાઓની
રૈયત બળવો કરશે, રાજાઓને પદભ્રષ્ટ કરશે અને કૉંગ્રેસની સાથે જોડાઈ જશે.૩૫૩

માઉન્ટબૅટને એવી કથા કહી છે કે પોતે સરદારને આ સામનો કરવાની નીતિ છોડી દેવા
માટે સમજાવ્યા; તેને બદલે સમાધાન કરી સમજૂતી કરીને રાજાઓ સંરક્ષણ, વિદેશી સંબંધો
અને વાહનવહેવારની સત્તાઓ ભારતને સોંપે અને તેના બદલામાં રાજાઓના ખિતાબ,
વિશેષાધિકારો અને અંગત માલમિલકતની બાંયધરી કૉંગ્રેસ આપે, તેવું ઠરાવવામાં આવ્યું.

આ કથાને બીજા કોઈ પુરાવાથી ટેકો મળતો નથી. પણ આવું કહીને માઉન્ટબૅટન
સમાધાન-સૂત્રનો ખોટો જશ ખાટી જવા ધારે છે. આ સમાધાન અનુસાર ૧૫-૮-૪૭ના
દિવસ અગાઉ લગભગ તમામ રાજાઓ ભારત સાથે જોડાયા. બીજા પક્ષે મેનનો દાવો છે કે
આ યોજના પોતે ઘડી કાઢી હતી અને વલ્લભભાઈ જોડે તેની ચર્ચા થઈ ત્યારે તેનો "સ્વીકાર
કરવાનું વલણ" સરદારે દર્શાવ્યું. મેનનના હેવાલ મુજબ વલ્લભભાઈએ બીજે દિવસે મેનનને
જણાવ્યું કે નેહરુ પણ આ યોજના જોડે સહમત થયા છે. ત્યાર પછી મેનને "દરખાસ્ત મૂકી
કે આપણે હવે માઉન્ટબૅટનનો સક્રિય ટેકો મેળવી લેવો જોઈએ." વલ્લભભાઈએ તાબડતોબ
મંજૂરી આપી અને "જરા પણ વિલંબ કર્યા સિવાય વાઇસરૉયને મળવા માટે" મેનનને
સૂચના આપી. વાઇસરૉયે પણ આ "યોજના સ્વીકારી લીધી" તેથી મેનનને આનંદ
થયો.૩૫૪ આમાં કોણ સાચું હશે ? માઉન્ટબૅટનની જે કથા આપણે ટાંકી છે તે તેમણે હોડસનને
સંભળાવી હતી. હોડસન લખે છેઃ

મેનન સરદાર અને માઉન્ટબૅટન બંનેની સાથે એટલા ગાઢ રીતે સતત સંકળાયેલા હતા કે
બનાવોનો ક્રમ દસ્તાવેજો પરથી નક્કી કરી શકાય તેમ નથી. રાજ્યોને લગતા ખ્યાલો કે
કાર્યોનું ઉગમસ્થાન ક્યાં છે, તે ઠરાવી શકાય તેમ નથી.૩૫૫

પણ વલ્લભભાઈને ત્યાં ગોઠવાયેલા ભોજન-સમારંભોની તારીખોથી આવો ક્રમ ઠરાવવા
માટે પુરાવા મળે છે. હોડસનના લખવા મુજબ માઉન્ટબૅટને જૂનની ૩જી તારીખ પછી
રાજ્યોની બાબત પર ધ્યાન કેન્દ્રિત કર્યું૩૫૬ તેથી સરદાર જોડે જે વાતચીત થયાનું કહેવાય છે,
તે જૂન ૩ પછી થઈ હોવી જોઈએ. પણ વલ્લભભાઈએ રાજાઓ જોડેના સંબંધ લગભગ
મહિના અગાઉથી બાંધવા માંડ્યા હતા. આ માટેની જરૂરિયાત તો ઘણી વહેલી સ્પષ્ટ થઈ
હતી, અને ઘણા ઉદ્દામવાદી ગણાતા નેહરુએ સન ૧૯૪૭ના ફેબ્રુઆરીમાં તમામ રાજાઓને
ખાતરી આપી હતી કે સત્તાપલટો થવાને કારણે રજવાડાંના વિસ્તાર અગર તો રાજાશાહી
વ્યવસ્થામાં કશો ફેરફાર કરવામાં આવશે નહીં.૩૫૭ તેથી સન ૧૯૪૭ના જૂનમાં 'દેશી
રાજાઓની રૈયત બળવો કરશે, અને રાજાઓને પદભ્રષ્ટ કરશે' તેવી વાત સરદારે ઉચ્ચારી
હોય તોવો સંભવ નથી. સોદાબાજી તરીકે પણ આવું બોલાયું હોવાનું શક્ય નથી.
વલ્લભભાઈએ આવું વલણ દર્શાવ્યું હોત તો દેશી રાજ્યોનું ખાતું સરદારને સોંપાયું ત્યારે
વાઇસરૉયને આનંદ થવાને બદલે ચિંતા ઊપજી હોત. જે યશ મેનનને મળવો જોઈએ તે પોતે
મેળવી લેવા માટે માઉન્ટબૅટને આ કથાનો ખીંટી તરીકે ઉપયોગ કર્યો છે.

સમાધાન-સૂત્રને "મારી યોજના" તરીકે માઉન્ટબૅટને ગણાવ્યું તેનાથી ઇતિહાસના