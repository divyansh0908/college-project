૧૯૧૮-૨૨/સાથીદાર ૬૧

છે. પણ જમીન અને મહેસૂલની બાબતમાં તેમને પૂરો ખ્યાલ નથી, હું તેમનાં કરતાં
વધારે જાણું છું.

સારા પાટીદાર ખેડૂતોની જમીન જપ્ત થાય તેની મને દિલગીરી થશે. સરકાર
મહેરબાન તમને આ છેલ્લી તક આપે છે.

મામલતદાર અને તલાટીઓ માત્ર તમારી જંગમ મિલકત જપ્ત કરીને વેચી નાખશે
અને મહેસૂલ વસૂલ કરશે તેવા ભ્રમમાં રહેશો નહીં. અધિકારીઓ આટલી બધી તકલીફ
લેવાના નથી કારણ કે વખત બગાડવો નથી. તેઓ નાણાં ઉઘરાવવા તમારા ઘેર આવવાના
નથી. તમારી જમીન ખાલસા કરી લેવામાં આવશે.

છેવટે મારે તમને એક વાત કહેવી છે. તમે ભૂલમાં કરેલી પ્રતિજ્ઞા છોડો તો તેનાથી તમે
પાપ કર્યું ગણાય નહીં. અમદાવાદમાં જે થયું તે મારે તમને કહેવું જોઈએ. ત્યાં
તાજેતરમાં મજૂરો અને મિલમાલિકો વચ્ચે ઝઘડો થયેલો. ૩૫ ટકાનો વધારો ન મળે ત્યાં
સુધી પોતે કામ પર ચડશે નહીં તેવી પ્રતિજ્ઞા મજૂરોએ લીધી હતી. પણ છેવટે શું થયું?
પોતાની પ્રતિજ્ઞા વાજબી નથી તેવું તેમને જણાયું ત્યારે મજૂરો તેને વળગી રહ્યા નથી.
તેમણે પ્રતિજ્ઞા છોડીને ૨૭ ૧/૨ ટકાનો વધારો સ્વીકાર્યો અને કામ પર ચડી ગયા.

મારે જે કહેવાનું હતું તે મેં કહી નાખ્યું છે. છેવટનો નિર્ણય તમારા હાથમાં છે. પોતાની
મિલકતનું શું થશે તેની દરકાર સંત-મહાત્માઓને હોતી નથી, પણ મહેરબાની કરીને
યાદ રાખજો કે તમે બધા સંત નથી.૩૯

ખેડૂતોને ડરાવી મૂકે તેવા વાતાવરણમાં પ્રાટ સાહેબે સરસ દાવ ખેલ્યો. કલેક્ટર અને
જિલ્લાના બીજા અધિકારીઓ પણ હાજર હતા. કરમસદના એક સાધારણ ખેડૂતે સભામાં
ઊભા થઈને કહ્યું કે "અમારી લડત સરકારને પજવવા માટે નથી. પણ અમે શ્રીમંત ખેડૂતો
મહેસૂલ ભરી દઈએ તો ગરીબ લોકોએ કરજે નાણાં લઈને પણ મહેસૂલ ભરી આપવું પડે."
પ્રાટે તે ખેડૂતને પૂછ્યું કે આ ચળવળ સરકાર સામેની લડત ન ગણાય ? લડત તો છે જ અને
ગાંધીજીએ તેને લડતનું નામ આપેલું છે, તેવું કબૂલ કરીને તે ખેડૂતે વલ્લભભાઈ સામે જોયું.
વલ્લભભાઈ ઊભા થયા.

વલ્લભભાઈ: આ ખેડૂત પોતાની લડતને લડત તો કહે જ છે પણ આ લડત માત્ર
સરકારને પજવવા માટે નથી તેવું તેનું કહેવું છે. પ્રાટઃ (વલ્લભભાઈને) તમારે ભાષણ
કરવું છે? વલ્લભભાઈઃ ભાષણ કરવાની મારી ઇચ્છા નથી. પણ અમદાવાદના
મિલમજૂરો બાબત આપે કહ્યું તેનો થોડો ખુલાસો કરવો છે. પ્રાટઃ તમે ખુશીથી બોલી
શકો છો, પણ આજની સભા મારી સભા છે તેથી મારી તરફેણમાં બોલજો.

પ્રાટે છોડેલા બાણને પકડી લઈને વલ્લભભાઈએ તેમની સામે ફેંક્યું. તેમણે સભામાં
કહ્યું :

કમિશનર સાહેબે અમદાવાદના મજૂરોની પ્રતિજ્ઞા અંગે વાત કરી છે. હું પણ આ ઝઘડામાં
સામેલ હતો. મિલમજૂરોએ પોતાની પ્રતિજ્ઞા છોડવી પડી તે વાત સાચી નથી.
શરૂઆતથી જ એવો ઠરાવ થયો હતો કે મિલમાલિકો લવાદી સ્વીકારે તો લવાદ જેટલો