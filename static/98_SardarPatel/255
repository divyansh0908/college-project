૧૯૩૪-૩૯/અધિષ્ઠાતા ૨૫૫

પંતજી કેમ લાગે છે ? બાપુએ એક વખત તેમનું નામ સૂચવ્યું હતું. તમે આ બાબતમાં
તેમની જોડે વાત કરજો. તે (જવાહરલાલ) ચાલુ રહેવાના હોય તો હું છૂટો થઈને ખસી
જઈશ. જીવત (કૃપાલાણી) પણ ઘણા નારાજ છે.૫૭

ઘણા કૉંગ્રેસીઓ વલ્લભભાઈ ફરી પ્રમુખ બને તેવું ઇચ્છતા હતા. કારણ કે જવાહરલાલે
સ્પષ્ટતા કરી હતી કે પોતાને બીજા વરસ માટે ચાલુ રાખવા ઇચ્છતા લોકોએ "સમજી લેવું
જોઈએ" કે પોતે સમાજવાદી છે.૫૮ નેહરુ જોડે સ્પર્ધા કરવા તૈયાર હોવા છતાં ચૂંટણી અગાઉ
ત્રણ મહિના પહેલાં કૉંગ્રેસમાં ભાગલા પડે તે માટે વલ્લભભાઈ તૈયાર ન હતા. જે બન્યું તે
કૃપાલાણીજીએ લખ્યું છેઃ

જવાહરલાલ ગાંધીજી પાસે ગયા અને કહ્યું કે આઠ મહિનાનું એક સત્ર કૉંગ્રેસને ફરી
ચેતનવંત બનાવવા માટે, પોતા માટે પૂરતો સમય નથી. પોતે હોદ્દામાં બીજું વરસ રહેવા
ઇચ્છે છે.... ગાંધીજી થોડો વખત વિચારમાં પડ્યા. પછી તેમણે કહ્યું કે "શું થઈ શકે
છે તે હું જોઈશ." ગાંધીજી અને જવાહરલાલ વચ્ચે આ વાતચીત થઈ ત્યારે હું હાજર
હતો.

બીજા વરસ અંગે જવાહરે ગાંધીજી જોડે કરેલી વાતચીતના અનુસંધાનમાં ગાંધીજીએ
વલ્લભભાઈને ખસી જવાનું કહ્યું અને વલ્લભભાઈ ખસી ગયા.૫૯

પરિચિત કથા ફરી વખત ભજવાઈ. અગાઉની માફક આ વખતે પણ શરતો મૂકવામાં
આવી હતી. વલ્લભભાઈ કૉંગ્રેસ પાર્લમેન્ટરી બોર્ડના અધ્યક્ષ તરીકે ચાલુ રહેશે અને ચૂંટણીનું
સંચાલન અને ઉમેદવારોની પસંદગી કરશે. જવાહરે "સમજી લેવાનું કહ્યું હોવા" છતાં
તેમની ફરી વખત વરણી થઈ તેનો અર્થ હરગિજ એવો ન હતો કે કૉંગ્રેસે સમાજવાદ સ્વીકાર્યો
છે, અથવા પ્રાંતિક કક્ષાએ સત્તાનો ત્યાગ કરવામાં આવશે. અથવા કૉંગ્રેસના પ્રમુખના
હાથમાં ખુરસીમાં બેસવા કરતાં વધારે સત્તા આપવામાં આવશે. પોતે ખસી જાય છે, તેવી
જાહેરાત કરતા વલ્લભભાઈના નિવેદનમાં આવા કેટલાક મુદ્દાઓ વિશદ રીતે છણવામાં
આવ્યા હતા. આ નિવેદનનો મુસદ્દો ગાંધીજીએ ઘડી આપ્યો હતો.

ગાંધીજીનો પટેલ પર પત્ર, ૨૪-૧૧-૩૬ : તમને આ મુસદ્દો પસંદ ન પડે તો બેલાશક
બીજો લખી કાઢજો. સ્પર્ધામાં ઊભા રહેવાની ફરજ દેખાય તો તેમ પણ કરજો. મુસદ્દામાં
તમને જરૂરી દેખાય ત્યાં ફેરફાર કરજો. જે કરો તે વિશ્વાસપૂર્વક કરવું જોઈએ, કારણ કે
આપણે ધણાં રણ વટાવવાનાં છે.૬૦

જવાહરલાલ સામે મત મેળવવા હરીફાઈ કરવી અથવા ખસી જવાની પોતાની ધમકી
અમલમાં મૂકવી, તે વલ્લભભાઈને જરૂરી દેખાયું નહીં. પણ તેમણે બહાર પાડેલું નિવેદન
ચોખ્ખુંચટ હતું.

મિત્રો જોડે મસલત કર્યા પછી હું એવા નતીજા પર પહોંચ્યો છું કે મારે ચૂંટણીમાંથી ખસી