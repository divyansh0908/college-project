૫૧૮ પટેલ

ચીન જોડેની આપણી અનિર્ણીત સરહદ અને તિબ્બત અથવા ચીન જોડે મમતા
ધરાવતા લોકો આપણા વિસ્તારમાં રહે છે તે બંને વાત ચીન અને આપણી વચ્ચે
ભવિષ્યમાં તકલીફ ઊભી થાય તે માટેનો જરૂરી મસાલો પૂરો પાડે છે.

ઘણી સદીઓ પછી પહેલી જ વખત ભારતનું સંરક્ષણકાર્ય એકસામટા બે મોરચે
કેન્દ્રિત થયું છે. આપણી ગણતરીમાં (હવે પાકિસ્તાન ઉપરાંત) ઉત્તર અને ઈશાન
બાજુએ સામ્યવાદી ચીનનો હિસાબ પણ ઉમેરવો પડશે....

આ મૂલ્યાંકન પછી કાર્યનીતિ અંગે કહેવામાં આવ્યું છેઃ

ચીની જોખમ અંગે લશ્કરી અને જાસૂસી આકલન કરવું: આપણા સંરક્ષણ કાર્ય માટે
લાંબા ગાળાની જરૂરિયાતોનો વિચાર કરવો: રાષ્ટ્રસંઘમાં ચીનના પ્રવેશના પ્રશ્ન(ની
પુનર્વિચારણા કરવી): આપણી ઉત્તર અને ઈશાન સરહદો મજબૂત બનાવવા માટે જરૂરી
રાજકીય અને વહીવટી પગલાં ભરવાં: સરહદ વિસ્તારમાં આંતરિક સલામતી માટે જરૂરી
જોગવાઈ કરવી: આ વિસ્તારોમાં અને સરહદી થાણાંઓ જોડેના સંદેશાવહેવારમાં સુધારા
કરવા: અને આ થાણાંઓમાં જાસૂસી અને નિરીક્ષણ વ્યવસ્થા (મજબૂત બનાવવી).

આ પત્રમાં છેલ્લે સૂચન કરવામાં આવ્યું કે "આપણે વહેલી તકે મળીએ અને તાત્કાલિક
જરૂરિયાતનાં લાગે તેવાં પગલાં ઠરાવી લઈએ."૧૨૯ આવી મુલાકાત કદી થઈ નહીં અને
કાગળનો જવાબ પણ અપાયો નહીં. પણ સરદારે ઉઠાવેલા મુદ્દાઓને આવરી લેતી ચીન અને
તિબ્બત અંગેની નોંધ જવાહરલાલે લખી અને તેની નકલ સરદારને મોકલવામાં આવી.

નેહરુની નોંધ, ૧૮-૧૧-૫૦: ચીન આખા તિબ્બતનો કબજો લઈ શકે તેવું ધારી લેવું
જોઈએ, તેમ મને લાગે છે. તિબ્બત આનો વિરોધ કરી શકે અથવા કબજો અટકાવી શકે
તેવી સંભાવના નથી. કોઈ વિદેશી સત્તા પણ આમ થતું અટકાવી શકે તેમ નથી. આપણે
આ કરી શકીએ તેમ નથી.

ચીન તરફથી આપણા પર ખરેખર લશ્કરી ચડાઈ આવી પડે તે લગભગ અસંભવ છે
તેવું મને લાગે છે.... ચીન પોતાના લશ્કર અને પોતાની તાકાતને તિબ્બતના દુર્ગમ
વેરાન વિસ્તારમાંથી પસાર કરીને હિમાલય પાર ગાંડું સાહસ કરે તેવી કલ્પના પણ કરી
શકાય તેમ નથી....ચીન તરફથી ભારત પર મોટો હુમલો થવાનો સંભવ હું આ કારણસર
નકારી કાઢું છું.

આપણે તિબ્બતને બચાવી શકીએ તેમ નથી. પણ તિબ્બતની સ્વાયત્તતા મહદંશે
જળવાઈ રહે તે માટે કદાચ મદદરૂપ થઈ શકીએ.... આ કામ માત્ર સુમેળભર્યા રાજકીય
પગલાથી જ પાર પાડી શકાય.

(રાષ્ટ્રસંઘમાં) તિબ્બતની અરજીને કોઈ પણ સંજોગોમાં આપણે ટેકો આપી શકીએ
નહીં. (તિબ્બતની અરજી) ચર્ચા માટે આવે તેવું ધારીએ તો શું કરવું ? મારું સૂચન એવું
છે કે આપણા પ્રતિનિધિએ આપણો મત બને તેટલી મૃદુ ભાષામાં રજૂ કરવો જોઈએ.૧૩૦

તિબ્બત માટે ચૂપ રહેવા માટે નેહરુએ જમાના જૂનું બહાનું રજૂ કર્યું. "આક્રમણખોરને