૩૭૨ પટેલ

કૃપાલાણી લખે છે કે "ગાંધીજીની ઇચ્છાને માન આપીને તેમણે જવાહરલાલના૧૪૯ નામની
દરખાસ્ત મૂકવા માટેનો કાગળ નવી દિલ્હીમાં મળેલી કારોબારીની બેઠકમાં બધા વચ્ચે
ફેરવ્યો.★ "કારોબારીના સભાસદોએ તેના પર સહી કરી અને મહાસમિતિના સ્થાનિક
સભાસદોએ પણ સહી કરી."૧૫૧ આનો અર્થ એ થયો કે વલ્લભભાઈએ પણ જવાહરલાલના
ઉમેદવારી પત્ર પર સહી કરી હતી.

નેહરુના નામની દરખાસ્ત વિધિસર મૂકવામાં આવી કે તરત જ કૃપાલાણીએ પોતાનું નામ
પાછું ખેંચી લીધું. કૃપાલાણીએ વલ્લભભાઈને બીજો કાગળ આપ્યો, જેમાં વલ્લભભાઈએ
પોતાનું નામ પાછું ખેંચી લેવાનો મુસદ્દો લખાયો હતો. કૃપાલાણીના મુસદ્દામાં જણાવાયું હતું
કે "જવાહરલાલની વરણી સર્વાનુમતે થાય" તે માટે વલ્લભભાઈ ખસી જતા હતા.૧૫૨
આમાં માત્ર વલ્લભભાઈની સહી થવી બાકી હતી. વલ્લભભાઈએ આ કાગળ ગાંધીજીને
બતાવ્યો. પોતાની પસંદગી હોવા છતાં વલ્લભભાઈની તરફેણમાં ખસી જવા માટે ગાંધીજીએ
જવાહરલાલને એક તક આપી. "તમારું નામ કોઈ પણ પ્રાંતિક સમિતિએ સૂચવ્યું નથી.
માત્ર કારોબારી સમિતિએ તમારું નામ મૂક્યું છે" તેવું ગાંધીજીએ જણાવ્યું. "આ
અર્થસભર વાક્ય બોલાયા છતાં જવાહરલાલ તદ્દન મૂંગા બેસી રહ્યા."૧૫૩ જવાહરલાલ બીજું
સ્થાન સ્વીકારવા તૈયાર નથી તેવી ખાતરી મેળવી લીધા પછી ગાંધીજીએ વલ્લભભાઈને
કૃપાલાણીએ લખેલા પત્ર પર સહી કરી નાખવા કહ્યું. વલ્લભભાઈએ તાબડતોબ સહી કરી
આપી.૧૫૪ આ વાત કંઈ નવી નોખી ન હતી. સન ૧૯૨૯, સન ૧૯૩૭, સન ૧૯૩૯માં
સરદારે પોતાનું નામ પાછું ખેંચી લીધું હતું.

"ગાંધીજીએ ઝમકદાર નેહરુને રાજી રાખવા માટે પોતાના વફાદાર સાથીનો ભોગ
લીધો"૧૫૫ તેવી ફરિયાદ રાજેન્દ્રપ્રસાદ જેવા અનેક લોકોએ કરી છે. પણ વલ્લભભાઈએ કદી
વિરોધ નોંધાવ્યો નથી. તેમણે મહાત્માજીનો અનાદર પણ કર્યો નથી. પોતાની ઉંમરે -
તેમને ૭૧મું વરસ બેસવાનું હતું - હિંદુસ્તાનની સરકારના અગ્રણી બનવાની બીજી તક
પોતાને મળવાની નથી, તેવું તે બરાબર સમજતા હતા. બીજું કંઈ નહીં તો આ એક
કારણસર પણ મહાત્માજીની પસંદગીથી તેમને આઘાત લાગવાનો સંભવ હતો. આ વખતે
અને ત્યાર પછી પણ વલ્લભભાઈના ગાઢ સંપર્કમાં રહેનારે જણાવ્યું છે કે સન ૧૯૪૬માં
કૉંગ્રેસનું પ્રમુખપદ નકારવામાં આવ્યું, તે હકીકત તેમના મનમાં લાંબા વખત સુધી
"સાલતી" રહી.૧૫૬ જુદો મત ધરાવતા અન્ય લોકોનું કહેવું છે કે જવાહરલાલની વરણીને
કારણે કૉંગ્રેસ અથવા સરકારી બાબતોમાં વલ્લભભાઈની સક્રિયતામાં તલપૂર પણ તફાવત
પડ્યો નથી.૧૫૭ ગાંધીજીએ જવાહરલાલને ખસી જવાનો ઇશારો કર્યો હતો, તે હકીકતથી
વલ્લભભાઈને લાગેલો આઘાત થોડો ઓછો થયો હશે. ગમે તેમ હોય પણ તેમણે કામમાં
બેદિલી દાખવી નહીં. નેહરુનું ઉમેદવારી પત્ર ભરાયા પછીને અઠવાડિયે સરદાર બધાને અને
ગાંધીજીને પણ "ખૂબ હસાવતા હતા."૧૫૮

કૃપાલાણીના કહેવા મુજબ "સરદારને મારી દખલગીરી ગમી નહીં."૧૫૯ આ
પ્રતિભાવમાં સરદારની નિરાશા જોઈ શકાય છે, પણ પોતાનું નામ તાબડતોબ પાછું ખેંચી

★ કૃપાલાણી મોટે ભાગે એપ્રિલની ૨૫મી તારીખે મળેલી કારોબારીની બેઠકનો ઉલ્લેખ કરી
રહ્યા છે.૧૫૦