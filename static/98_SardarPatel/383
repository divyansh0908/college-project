૧૯૪૫-૪૭/વિજય ૩૮૩

સરદારે તેમને લખ્યું, "શરૂઆતથી જ તેમનું (સરકારનું) અર્થઘટન જુદું હતું."૨૦૮ આ
પરથી જોઈ શકાય છે કે જૂનના ચોથા અઠવાડિયામાં કારોબારીને પોતે મે ૧૬ની યોજના
સ્વીકારી લેવાનો જોરદાર અનુરોધ કર્યો ત્યારે પણ સરદાર જાણતા હતા કે સરકાર આખરે
કૉંગ્રેસનું અર્થઘટન ફગાવી દેશે. ક્રિપ્સ અને પેથિક લૉરેન્સની માફક સરદાર પણ કૉંગ્રેસ હોદ્દા
ગ્રહણ કરે તેવું ઇચ્છતા હતા. ફેંસલો આવી ગયા પછી ક્રિપ્સને લખેલા પત્રમાં વલ્લભભાઈનો
ગુસ્સો દેખાય છે પણ તેમને નવાઈ કે આઘાત લાગ્યો નથી. જાહેરાત થયા પછી નવ દિવસ
સુધી આ પત્ર મોકલાયો નહીં, તે આપણે નોંધવું જોઈએ.

વલ્લભભાઈનો ક્રિપ્સ પરનો પત્ર, ૧૫-૧૨-૪૬: ગાંધીજી આપણી સમજૂતીનો ઉગ્ર
વિરોધ કરતા હતા ત્યારે મેં તેની તરફેણમાં મારું વજન વાપર્યું હતું તે તમે જાણો છો. તમે
મારા માટે અતિશય અણગમતી સ્થિતિ પેદા કરી છે. અહીં અમને બધાને લાગે છે કે
અમને ફસાવવામાં આવ્યા છે.... તમારા અર્થઘટનનો અર્થ એ થાય છે કે બંગાળી
મુસલમાનો આસામ માટે બંધારણ ઘડી શકે. આવો રાક્ષસી પ્રસ્તાવ આસામના હિંદુઓ
સ્વીકારી લેશે તેવું તમને લાગે છે ?૨૦૯

વલ્લભભાઈએ ગાંધીજીને કહ્યું કે "હું ગયો નહીં. તેમણે (નેહરુએ) પણ જવું જોઈતું હતું
નહીં. પણ તેમણે સાંભળ્યું નહીં અને હવે પરાજય ભોગવીને પાછા આવ્યા છે."૨૧૦ નેહરુ
ગયા ન હોત તો પરાજય થોડો મોડો મળ્યો હોત, પણ વલ્લભભાઈ કે નેહરુ પરાજય ખાળી
શકવાની સ્થિતિમાં ન હતા.

લંડનની જાહેરાતના છેલ્લા પૅરાની વલ્લભભાઈએ "અતિશય ગંભીરતાપૂર્વક નોંધ
લીધી."૨૧૧ આ પૅરામાં બ્રિટનની સરકારે જાહેર કર્યું હતું કે "જે બંધારણસભામાં હિંદી
પ્રજાના મોટા હિસ્સાનું પ્રતિનિધિત્વ ન હોય" તેવી બંધારણસભાએ ઘડી કાઢેલું બંધારણ
"દેશના નારાજ વિસ્તારો પર બળજબરીથી લાદી શકાય નહીં."૨૧૨ કામચલાઉ વાઇસરૉય
કોલ્વિલને ડિસેમ્બરની ૧૦મી તારીખે જણાવવામાં આવેલા વલ્લભભાઈના અભિપ્રાય મુજબ
પાકિસ્તાન માટે કરવામાં આવેલી આ ઉશ્કેરણી "દ્રોહ" સમાન હતી અને સન ૧૯૪૬ના
માર્ચમાં એટલીએ કહેલા વાક્ય(બહુમતીની પ્રગતિ પર નકાર સત્તા વાપરવાનો અધિકાર
આપણે લઘુમતીને આપી શકીએ નહીં)ને હવે ઉવેખવામાં આવી રહ્યું હતું. વલ્લભભાઈએ
ઉમેર્યું કે બ્રિટન ખરેખર ભારતને છોડી જવા માગતું હોય તો બ્રિટનની સરકારે વિદાયની
તારીખ ઠરાવીને જાહેર કરવી જોઈએ. "આનાથી જિન્નાહે સમાધાન કરવું જ પડશે."
વલ્લભભાઈએ ૧૯૪૮ના જાન્યુઆરીની ૧ તારીખ સૂચવી.૨૧૩

વલ્લભભાઈ સ્વતંત્ર રસ્તે ચાલ્યા તેનાથી ગાંધીજીને દુઃખ થયું હશે ? આવું દુઃખ થયું
હોય, અથવા વલ્લભભાઈને ગાંધીજીના નેહરુ પ્રત્યેના પક્ષપાત માટે ગુસ્સો હોય તોપણ,
બેમાંથી કોઈ સંબંધ તોડવા તૈયાર ન હતું. સત્તાપ્રાપ્તિ અંગેના વિભિન્ન અભિગમને
પરિણામે આ સંબંધોમાં તંગદિલી પેદા થઈ હતી. ક્રિપ્સ અને પેથિક લૉરેન્સ જોડેની
વાટાઘાટો અતિશય નાજુક તબક્કે હતી ત્યારે વધારે પડતી ચીકણાશ કરીને અથવા હવનમાં
હાડકાં નાખીને ગાંધીજી આ વાટાઘાટો તોડી પાડશે તેવું લાગ્યું ત્યારે વલ્લભભાઈ ધીરજ
ખોઈ બેઠા હતા.૨૧૪ ધીરજ ખોઈને સરદારે શું કહ્યું તે આપણે જાણતા નથી. જૂન ૨૪મી