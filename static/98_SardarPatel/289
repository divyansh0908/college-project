૧૯૩૯-૪૫/બંધનગ્રસ્ત ૨૮૯

છોકરાઓ પર ગુસ્સા કરે છે, તેવું મેં સરદારને કહ્યું. સરદાર મને અને બીજા છોકરાઓને
બહાર નદીના છીછરા પાણીમાં લઈ ગયા. ત્યાં ઠંડા, ભીના કાદવમાં અમે ઉઘાડે પગે
ખૂબ રમ્યાં. પાછા ફર્યાં ત્યારે અમે છોકરાઓ અને સરદાર પોતે પણ કાદવવાળા પગે
પથ્થરની ફરશ પર આમતેમ ફર્યાં. મણિબહેનનું મોઢું જોવા જેવું થઈ ગયું.૭

સરદાર સુરત આવે ત્યારે હંમેશાં કાનજીભાઈને ત્યાં ઊતરતા. તેમના દીકરા હિતેન્દ્ર
દેસાઈ(૧૯૬૫-૭૧ દરમિયાન ગુજરાતના મુખ્ય મંત્રી)એ સરદાર અંગે બીજો પ્રસંગ કહ્યો છે:

સન ૧૯૩૭માં સરદારને મળવા માટે બે શ્રીમંત સુરતીઓ અમારે ઘેર આવ્યા. કૉંગ્રેસી
સરકારોનું સંચાલન વલ્લભભાઈના હાથમાં હોવાથી, વલ્લભભાઈ સત્તા ધરાવતા થયા
હતા. તેમાંથી એકે સરદારને કહ્યું કે "અહીં આવો ત્યારે કોઈ કોઈ વખત અમારે ત્યાં
ઊતરવાનું રાખો તો અમે રાજી થઈએ."

"હું તો જિંદગીમાં એક જ વખત ઘરવાળો થયો છું" તેવો જવાબ સરદારે આપ્યો.
પોતે એક જ વખત પરણ્યા હતા તે આડકતરી રીતે સૂચવીને સુરતમાં બીજા યજમાન
શોધવાનો ખ્યાલ સરદારે નકારી કાઢ્યો.૮

બારડોલીનો આશ્રમ અને આસપાસના બગીચા માટે વલ્લભભાઈને ઘણી મમતા હતી.
બની શકે તેટલો વખત - ખાસ કરીને શિયાળામાં - વલ્લભભાઈ ત્યાં આવીને અવારનાવર
રહેતા. બગીચામાં કેળાં, કેરી, ચીકુ, લીચી અને ફણસનાં ઝાડ તથા ગુલાબ,
બોગનવિલિયા, ચંપો અને રાતરાણી જેવાં ફૂલઝાડો ઊછેરતા અને જાતે ક્યારાઓ કરતા.
સન ૧૯૩૬, ૧૯૩૯ અને ૧૯૪૨ના જાન્યુઆરીમાં ગાંધીજી સરદારના મહેમાન તરીકે
બારડોલી રહ્યા. મહાત્માજી જોડે તેમના સાથીઓ પણ આવતા. "મહાત્માજીની છાવણી
આવવાની છે" તેવું વલ્લભભાઈ વાલચંદ શેઠને જણાવતા અને જરૂરી હોય તે બધું શેઠ
મોકલી આપતા.૯

મહાત્માજી અને તેમના સાથીઓ બારડોલી હતા ત્યારે એક વખત વાલચંદ શેઠ પણ જાતે
આવ્યા. આશ્રમના સંચાલક ઉત્તમચંદ શાહને સૂચના આપી કે શેઠને જલેબી વગેરેનું જમણ
આપવું. શાહે આ સૂચના પાળી. આશ્રમમાં ભેદભાવ રાખવાની મનાઈ હતી તેથી બધાને
આ ભાવતું ભોજન મળ્યું. આ "ઉડાઉગીરી"ની ખબર ગાંધીજી પાસે પહોંચી ત્યારે તેમણે
ઉત્તમચંદ શાહને બોલાવીને ખખડાવ્યા. "આજે તો તમે મોટી જાફત ઉડાવી." શાહે
જવાબ વાળ્યો કે "બાપુ, આપ અહીં મહેમાન છો, પણ ઘરમાલિક સરદાર છે. મારે
મહેમાનના કહ્યા પ્રમાણે કરવું કે માલિકના કહ્યા પ્રમાણે ?" મહાત્માજી હસી પડ્યા અને
ઊલટતપાસનો અંત આવ્યો.૧૦

બારડોલીમાં એક વખત સવારે ફરવા જતી વખતે વલ્લભભાઈ નાગપુર-બારડોલીના પીઢ
સત્યાગ્રહી બાજીપુરાના મકનજી પરશોત્તમ પટેલ જોડે ભટકાઈ પડ્યા. મકનજી જોડે ભાર
લાદેલો ગધેડો હતો.

સરદારે મકનજીને પૂછ્યું કે "આ ઘોડો ક્યાં લઈ ચાલ્યા ?" મકનજીએ કહ્યું આજે નવા

પ.૧૯