૩૫૦ પટેલ

આ નિર્ણયની બાબતમા હુ મક્કમ રહ્યો ન હોત તો સરદાર કદાચ આવા દબાણ સામે ઝૂકી
ગયા હોત. પણ હું જ મક્કમ છું.... મારી સલાહ એવી છે કે તમે અત્યારની ઘડીએ
મધ્યસ્થ ધારાસભામાં રહેવા ઇચ્છતા નથી, તેવું જાહેર નિવેદન બહાર પાડીને ગૌરવ
સાચવી લો.૩૫

આઝાદ જોઈએ તેટલા પ્રમાણમાં ફરતા નથી તેવો દોષ વલ્લભભાઈએ કાઢ્યો.૩૬ મધ્યસ્થ
ધારાસભામાં કૉંગ્રેસ પક્ષના આગેવાન અંગે પણ તેમની વચ્ચે ઝઘડો થયો. આઝાદ અસફ
અલીની તરફેણ કરતા હતા.૩૭ ચૂંટણી બોર્ડે મધ્ય પ્રદેશમાં જે માણસને ટિકિટ આપવાનું
નકારી કાઢ્યું હતું, તેને મૌલાનાએ કૉંગ્રેસનો ઉમેદવાર બનાવ્યો, ત્યારે વલ્લભભાઈએ
સખત વાંધો ઉઠાવ્યો.

વલ્લભભાઈનો આઝાદને પત્ર, તા. ૨૩-૨-૪૬ : તમે આ નિર્ણય બદલાવ માગતા હો
તો તમારે ઓછામાં ઓછું અમારી જોડે મસલત તો કરવી જોઈતી હતી. બોર્ડના નિર્ણયની
સામે અપીલ કરી શકાતી નથી.... વળી તમને અપીલ સાંભળવાનો હક્ક હોય તો તમે
સાથોસાથ બોર્ડના પ્રમુખ થઈ શકો નહીં, કારણ કે તેના નિર્ણયો અંગે તમે
જિન્નાહ ખોજા કોમના હતા. આ કોમના શ્રીમંત અને વગવસીલાવાળા આગેવાન એકલા જ
અપીલ સાંભળો છો.૩૮

મુખ્ય મુદ્દો પ્રમુખની સત્તા અંગેનો જૂનો મુદ્દો હતો. અગાઉની માફક અત્યારે પણ
વલ્લભભાઈની દલીલ એવી હતી કે કૉંગ્રેસ પ્રમુખ સર્વેસર્વા નથી પણ સમાન સાથીઓમાં
આગેવાન છે. આઝાદે કરેલી ફેરબદલ સ્વીકારી લેવા માટે તેમણે મધ્ય પ્રાંતના કૉંગ્રેસ પ્રમુખ
શુક્લને ખખડાવી નાખ્યા.૩૯ તેમણે મહાત્માજીને મૌલાનાના "મનસ્વીપણા"૪૦ અંગે
ફરિયાદ કરી અને પોતાને છૂટા કરી દેવા માટે આઝાદને જણાવ્યું. પણ આ વાત મૌલાના
મંજૂર કરી શકે તેવો કોઈ સંભવ ન હતો.

ચૂંટણી અને તેના ખર્ચ અંગે ગાંધીજીને ઘણો ત્રાસ થયો. કૉંગ્રેસ જીતે તેવી ઇચ્છા હોવા
છતાં શ્રીમંતો પાસેથી મેળવેલા ફંડફાળા પર આધાર રાખવો પડે, તેના સૂચિતાર્થો સામે
તેમને ઘણી નફરત હતી. આવા ફાળા ન કરવાની સલાહ તેમણે વલ્લભભાઈને આપી. પણ
સરદારે મહાત્માજીને લખ્યું કે, "મૌલાના અને કારોબારી સમિતિ હું આવા ફાળા એકઠા કરું
તેવું ઇચ્છે છે. આવું કર્યા વગર ચાલે જ નહીં તેથી મેં આ કામ બજાવ્યું છે. જો આ કામ થયું
ન હોત તો આપણે બધા દોષિત લેખાયા હોત."૪૧ ફંડ એકઠું કરવામાં કેટલીક
જવાબદારીઓ સ્વીકારી લેવી પડે છે, તે જાણવા છતાં સરદારે આ કામ બજાવવાનું ચાલુ
રાખ્યું. કોઈકે તો આ કામ કરવું જ રહ્યું. મહાત્માજીની સલાહ અવ્યવહારુ હતી તેથી
વલ્લભભાઈએ તેનો અસ્વીકાર કર્યો.

આ મહત્ત્વનું સીમાચિહ્ન હતું. સન ૧૯૪૦માં મહાત્માજીના વિચારોથી અલગ પડીને
તેમણે રાજાજીના ઠરાવને ટેકો આપ્યો હતો, તે બાબત તદ્દન જુદી હતી અને ગાંધીજીની
રાહબરી અનુસાર નહીં પણ પોતાની બુદ્ધિ પ્રમાણે વલ્લભભાઈએ ચાલવું, તેવો ખાસ આગ્રહ
ખુદ ગાંધીજીએ જ કર્યો હતો. પણ આ વખતે ગાંધીજીએ સલાહ આપી ત્યારે આવો આગ્રહ