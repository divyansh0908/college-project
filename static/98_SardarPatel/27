૧૮૭૫-૧૯૧૮/પૂર્વરંગ : પરિશોધ ૨૭

પીતા. જિંદગીમાં પહેલી વખત તેમણે માંસાહાર શરૂ કર્યો. પણ દારૂ પીતા કે નહીં તે
આપણે જાણતા નથી. લંડનમાં રહ્યા તેટલા વખતમાં તેમણે કોઈ મોંઘી હોટલમાં ભોજન
લીધું નથી. પણ થોડાં મોંઘાં કપડાં ખરીદ્યાં હતાં. સન ૧૯૧૧ના જાન્યુઆરીમાં "ઇક્વિટી"
વિષયમાં સૌથી વધારે માર્ક મેળવવા માટે વલ્લભભાઈ અને તેમના સહાધ્યાયી ગૉડફ્રે
ડેવિસને પાંચ પાંચ પાઉન્ડનું ઇનામ મળ્યું. આ ડેવિસ પાછળથી સિંધમાં વડા ન્યાયધીશ
બન્યા હતા. નરસિંહભાઈ પર લખેલા પત્રમાં ભાષા સાદી હોવા છતાં તેમનો આનંદ અછતો
રહેતો નથી.

પૂજ્ય ભાઈ નરસિંહભાઈ, એક પરીક્ષા આપી તેમાં પહેલા વર્ગમાં પાસ થયો છું. પૂજ્ય
મોટા કાકા અને માતુશ્રીને મારાં વંદન કહેજો અને નિયમિત કુશળ સમાચાર મોકલતા
રહેશો. કાશીભાઈ તો કાગળ લખતા જ નથી. ભગવાન કરશે તો બે વરસ તો
જોતજોતામાં વીતી જશે અને હું તમને બધાને નજરે જોઈ શકીશ.

તમારા સેવક વલ્લભભાઈના પ્રણામ.૭૯

ઇંગ્લૅંડમાં પોણા બે વરસ રહ્યા પછી કોઈ પણ વિદ્યાર્થી આખરી પરીક્ષામાં બેસી શકતો.
આ પરીક્ષામાં ઑનર્સ સાથે પાસ થાય અને પછી એક સત્ર સુધી ભોજન-સમારંભોમાં
હાજરી આપે તો બૅરિસ્ટરીની પદવી છ મહિના વહેલી મેળવી શકાતી હતી. વિઠ્ઠલભાઈની
જેમ વલ્લભભાઈએ પણ પોણા બે વરસ પછી પરીક્ષા આપી, પહેલા વર્ગમાં પાસ થયા અને
પચાસ પાઉન્ડનું ઇનામ પણ મેળવ્યું.

મિડલ ટેમ્પલ, લંડનથી નરસિંહભાઈ પર પત્ર તા. ૭-૬-૧૨. મારી પરીક્ષા પતી ગઈ
છે અને હું પહેલા વર્ગમાં પાસ થયો છું. તેથી છ મહિના વહેલો આવી શકીશ. આવતા
જાન્યુઆરીમાં આવી જઈશ.... બા તથા મોટા કાકાને ખબર આપજો. અને મિત્રોને
પણ વાત કરજો. બસ એ જ. તમારા સેવક વલ્લભભાઈના પ્રણામ.૮૦

પોતે ઑનર્સ સાથે પાસ થયાની ખબર મળી કે તરત કૉલેજમાં બેસીને વલ્લભભાઈએ
આ પત્ર લખી નાખ્યો લાગે છે. પહેલા નંબરની અથવા ઇનામ મળ્યાની હજુ તેમને ખબર
પડી નથી. આ ઇનામ તેમને એક મહિના પછી મળ્યું. તેમના વર્ગના ઘણાખરા વિદ્યાર્થીઓ
કરતાં વધારે ઉંમર અને અનુભવનો લાભ તેમને મળ્યો, પણ કૉલેજ કે યુનિવર્સિટીના
અભ્યાસનો અભાવ છતાં તેમને મળેલો યશ ખાસ નોંધપાત્ર છે.

તેમના મનમાં છોકરાંઓની ચિંતા હતી અને છ મહિના નકામા ગાળવા પડે તે તેમને
ગમતું ન હતું. ઉનાળાની રજા સપ્ટેમ્બરમાં પૂરી થાય અને પછી ભોજન-સમારંભોમાં
આખી ટર્મ આળસમાં ગાળવી પડે. અંગ્રેજોના રીતરિવાજમાં ફેરફાર થઈ જ ન શકે તેવું
માનવા વલ્લભભાઈ તૈયાર ન હતા. તેથી તેમણે આ નકામી ટર્મ ગાળવામાંથી છુટકારો
મેળવવા માટે અરજી કરી. પોતે મેળવેલા યશનો ઉલ્લેખ કર્યો અને આવા સખત અભ્યાસના
બોજને કારણે તબિયત બગડી હોવાનું કારણ પણ રજૂ કર્યું. આ અસાધારણ અને કંઈક અંશે
ધીટ કહી શકાય તેવી અરજી પર વિચારણા ચલાવવા માટે કૉલેજની બંધારણ સમિતિની બેઠક