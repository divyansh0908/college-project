૩૬૮ પટેલ

વાંચવું. વલ્લભભાઈને સંતોષ થયો, પણ ગાંધીજી સ્વીકારશે ? જૂનની ૨૪ તારીખ સવારે
૭.૦૦ : ગાંધીજી અને વલ્લભભાઈ ૨, વેલિંગ્ડન ક્રેસેન્ટમાં જઈને પેથિક લૉરેન્સ, ક્રિપ્સ
અને ઍલેક્ઝાંડરને મળ્યા. પેથિક લૉરેન્સે ગાંધીજી અને વલ્લભભાઈને ખાતરી આપી કે
"કૉંગ્રેસ મે ૧૬ તારીખના નિવેદનનો સ્વીકાર કરે તો વચગાળાની સરકાર અંગે કૉંગ્રેસ અને
લીગનો દરજ્જો સમાન બની જાય છે."૧૨૮ ગાંધીજીએ આસામ અને મુંબઈના વિરોધનો
મુદ્દો ઊભો કર્યો, ત્યારે ક્રિપ્સે પોતાના ઉકેલની વાત કરી, પણ પેથિક લૉરેન્સ વચ્ચે પડ્યા.
તેમણે કહ્યું કે "ના, આ મુદ્દે મુશ્કેલી ઊભી થાય."૧૨૯

ગાંધીજી અને વલ્લભભાઈ આ ત્રણેને રાત્રે આઠ વાગ્યે ફરી મળવા આવશે અને તે વખતે
વૅવેલને હાજર રાખવા તેવું નક્કી થયું. પણ આ બીજી મુલાકાત થઈ ત્યાં સુધીમાં ક્રિપ્સની
વાત માની લેવા માટે પેથિક લૉરેન્સને સમજાવી લેવામાં આવ્યા હતા. રાત્રે આઠ વાગ્યે
મહાત્માજી અને વલ્લભભાઈ વાઇસરૉય ભવનમાં ચારે અંગ્રેજોને મળ્યા. મહાત્માજીએ
આસામ અને મુંબઈની વાત ફરી વખત રજૂ કરી. તેના જવાબમાં પેથિક લૉરેન્સે ખાતરી
આપી કે "બંધારણ સભાના કૉંગ્રેસી ઉમેદવારો ફરજિયાત જૂથરચના માન્ય રાખવા
બંધાયેલા નથી." વૅવેલ વચ્ચે પડ્યા અને કહ્યું કે જૂથરચના જરૂરી છે. પણ કૅબિનેટ
મિશનના આગેવાન પેથિક લૉરેન્સે તેમને કહ્યું કે "આ મુદ્દા પર બહુ ભાર મૂકવો નથી."૧૩૦

આ મુલાકાત પછી વલ્લભભાઈએ "તમને સંતોષ થયો છે કે ?" તેવું ગાંધીજીને પૂછ્યું.
ગાંધીજીએ કહ્યું કે "ઊલટું મારી શંકા વધારે પાકી થઈ છે."૧૩૧ વૅવેલ વચ્ચે બોલ્યા તે વાત
એટલી સ્પષ્ટ હતી કે તેનો નકાર ભણી શકાય નહીં. પણ વલ્લભભાઈની તીવ્ર આકાંક્ષા
ગાંધીજીએ પારખી લીધી. કૅબિનેટ મિશને સ્પષ્ટતા કરી કે બંધારણ સભાના ઉમેદવારો
"ખંડ ૧૯થી બંધાયા નથી."૧૩૨ પણ આ વાત ગાંધીજીને ગળે ઊતરી નહીં. જૂન ૨૫
તારીખે સવારે આઠઃ સહુની મનોવૃત્તિ પારખીને ગાંધીજીએ કારોબારીને જણાવ્યું કે "હું
મારી હાર કબૂલી લઉં છું. ૧૬મી મેની સ્થિતિ સ્વીકારી લેવાની સલાહ તમને આપી શકતો
નથી...પણ મારો અંતરનાદ તમારી બુદ્ધિને ફાવે તો જ તમારે તેનો સ્વીકાર કરવો
જોઈએ.... હવે તમારી પરવાનગી હોય તો હું ચાલ્યો જઈશ." બધા ચૂપ થઈ ગયા.
પોતાની હોશિયારીથી આઝાદે બાજી સંભાળી લીધી. તેમણે કારોબારીને પછ્યું "તમારા
સૌની શી મરજી છે ? બાપુને હવે રોકી રાખવાની જરૂર છે ખરી ?"૧૩૩ કોઈ કંઈ બોલ્યું
નહીં. ગાંધીજી ઊભા થઈને ચાલ્યા ગયા. લાંબા વખતથી રાહ જોવાઈ રહી હતી તે જવાબ
કારોબારીએ બપોરે સરકારને મોકલી આપ્યો. જૂન ૧૬ની દરખાસ્ત નામંજૂર, પણ મે ૧૬ની
યોજના મંજૂર છે, "મે ૧૬ના નિવેદનની કેટલીક જોગવાઈઓ અંગે અમારું અર્થઘટન" તેવો
ઉલ્લેખ કારોબારીના પત્રમાં છે તે આ જૂથરચનાના સંદર્ભમાં છે. પત્રમાં જણાવાયું કે
"અમારા ખ્યાલને વળગી રહીને અમે તમારી યોજના સ્વીકારીએ છીએ અને તેનો અમલ
કરવા તૈયાર છીએ."૧૩૪

વૅવેલની ફરિયાદ હતી કે વલ્લભભાઈ અને ગાંધીજીએ કરેલો સ્વીકાર "અપ્રામાણિક"
છે. પણ કિપ્સે અને પેથિક લૉરેન્સે તેમને એવા સમજાવી લીધા કે કૉંગ્રેસના સ્વીકાર અંગેનો
પોતાનો વિરોધ તેમણે પડતો મૂક્યો. વૅવેલના અજંપા અને ગાંધીજીની શંકા માટે મજબૂત
પાયો હતો તેવું છ મહિના પછી સ્પષ્ટ જણાઈ આવ્યું. ઇંગ્લૅંડની સરકારે જાહેર કર્યું કે