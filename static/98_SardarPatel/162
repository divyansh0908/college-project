૧૬૨ પટેલ

બહાદુરીથી જેલમાં જજો. આવો અવસર ફરી નહીં આવે. મારી અને છોકરાંઓની ફિકર
કરતા નહીં. ભગવાન તમને બળ અને હિંમત આપે.

ધણીને વિદાય કરીને બાઈ પાછી સ્વરાજ આશ્રમમાં આવી અને ધણીના મિત્રોએ
આપેલા નવ રૂપિયા વલ્લભભાઈના ચરણે ધર્યા.૧૬૭

ઉનાળામાં ગુજરાતની ગરમી માથું ભમાવી દે તેવી હોય છે. મે મહિનામાં કમિશનર
વિલફ્રેડ સ્માર્ટે બારડોલીના "ગરીબ ખેડૂતોના હિસાબે" તાગડધિન્ના કરનાર "ખેડાથી
આવેલા ચળવળિયાઓનાં ધાડાં"નો ઉલ્લેખ કર્યો. વડોદરાના મુખ્ય ન્યાયાધીશ રહી ચૂકેલા
ખેડાના સપુત અબ્બાસ તૈયબજી અને વલ્લભભાઈનાં નામ દઈને ચળવળિયાઓમાં તેમનો
સમાવેશ થાય છે, તેવું સ્માર્ટે કહ્યું ન હતું, પણ તેનું નિશાન સ્પષ્ટ હતું. આ નિવેદનથી
ભયંકર ઊહાપોહ મચ્યો અને ભારતભરમાં બારડોલી વાતચીતનો વિષય બની ગયું. સ્માર્ટે
જાહેરમાં માફી માગવી જોઈએ તેવી માગણી ગાંધીજીએ કરી અને વિઠ્ઠલભાઈએ બારડોલીમાં
સહન કરનાર માટે અક હજાર રૂપિયા ગાંધીજીને મોકલી આપ્યા. ચળવળ પૂરી થયાત્યાં
સુધી દર મહિને પોતે આ રકમ આપતા રહેશે, તેવું વચન આપીને વિઠ્ઠલભાઈએ રાજીનામા
અંગે સૂચન કર્યું. મુંબઈ ધારાસભાના સભાસદો સક્રિય બન્યા અને ખેડૂતોની માગણી મુજબ
તપાસ પંચ નીમવા માટે ગવર્નર પાસે માગણી કરી. ગવર્નરે માગણી નકારી કાઢી ત્યારે નવ
ધારાસભ્યોએ રાજીનામાં આપ્યાં. કૉંગ્રેસ કારોબારીએ ખેડૂતોનો પક્ષ લેવા માટે
વલ્લભભાઈનો આભાર માન્યો, કમિશનરની "તોછડાઈભરી ટીકા"ની સખત ઝાટકણી
કાઢી અને "સત્યાગ્રહીઓને હર પ્રકારે સહાયભૂત થવા માટે દેશ"ને આગ્રહ કર્યો.૧૬૮

જેટલી સહાય મળે તેને આવકારવા છતાં સત્યાગ્રહનું સ્વરૂપ બદલવા માટે મહાત્માજી
અને સરદાર તૈયાર ન હતા. ગાંધીજીએ રાજાજીને બારડોલી જતા અટકાવ્યા. કૉંગ્રેસ
કારોબારીના સભાસદો લડત જોવા માટે અથવા લડતમાં જોડાવા માટે બારડોલી આવવા
ઇચ્છતા હતા, પણ વલ્લભભાઈએ તેમને ઉત્તેજન આપ્યું નહીં. સાબરમતી આશ્રમના
થાંભલા જેવા ગાંધીજીના ભત્રીજા મગનલાલના આકસ્મિક અવસાનને કારણે એકલવાયા પડી
ગયેલા ગાંધીજી સાથે રહેવાની વલ્લભભાઈને ખૂબ ઇચ્છા હતી. પણ તે અશક્ય હતું.
મહાત્માજીએ વલ્લભભાઈને લખ્યું કે "તમારાથી બારડોલી છોડાય નહીં."૧૬૯ બધા લોકોને
બારડોલી આવતા અટકાવી શકાયા નહીં. લોકો નજીકથી અને દૂર દૂરથી આવવા લાગ્યા.
કોઈ હાંસી ઉડાવવા, કોઈ સેવા આપવા, કોઈ માત્ર નિરીક્ષણ કરવા માટે આવ્યા. સહુ કોઈ
વલ્લભભાઈની નેતાગીરી અને ખેડૂતોની સહનશક્તિથી દંગ થઈને પાછા ફર્યા.૧૭૦

"ખેડૂતોને ફરી વખત ચેતવણી આપવામાં આવે છે કે જપ્ત થયેલી જમીન પાછી
આપવામાં આવશે નહીં" તેવી જાહેરાત સરકારે મે માસની ૩૧મી તારીખે કરી. બારડોલીના
જમીનમાલિકોને સરકારે જણાવ્યું કે "૧૪૦૦ એકર જમીન વેચાઈ ચૂકી છે અને ૫૦૦૦ એકર
થોડા વખતમાં વેચી નાખવામાં આવશે." આ ભયંકર ચેતવણીનો જવાબ વાળતાં
વલ્લભભાઈએ કહ્યું કે "ખેડૂતો તો જમીન વગર પણ જીવી જશે. માણસને જમીન જોઈએ
કેટલી ? કબર માટે બે ગજ જોઈએ. હિંદુઓને તો આટલી જગા બે કલાક માટે જોઈએ અને
પછી આ જગા બીજો વાપરી શકે છે."૧૭૧