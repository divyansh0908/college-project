૧૯૨૨-૨૯/સરદાર ૧૬૭

કે વેચાયેલી જમીનો પાછી ખરીદ કરીને મૂળ ખેડૂતોને સોંપવામાં આવશે. અનામતનો સવાલ
વિઠ્ઠલભાઈની બાહોશીથી ઉકેલી નાખવામાં આવ્યો. બારડોલી તાલુકાના મોતા ગામના
વતની અને મુંબઈના વેપારી રામચંદ્ર ભટ્ટ વિઠ્ઠલભાઈના મિત્ર હતા. તફાવતની રકમ જમા
કરાવી લેવા માટે વિઠ્ઠલભાઈએ તેમને સમજાવ્યા. વિઠ્ઠલભાઈએ ભજવેલા ભાગથી અજાણ
વલ્લભભાઈએ આ ઉકેલ નકાર્યો પણ વલ્લભભાઈ જોડે પૂના ગયેલા મહાદેવભાઈએ સરકારી
માગણીના સ્વીકાર અને ભટ્ટની દરખાસ્તના સ્વીકાર વચ્ચેનો તફાવત સમજાવ્યો.
વલ્લભભાઈ અથવા ખેડૂતોએ રકમ જમા કરાવવાની ન હતી.

વલ્લભભાઈએ કહ્યું, "જુઓ મને આ બધી રમતમાં કશી સમજ પડતી નથી, પણ
બાપુ શું કહે તેવું તમે ધારો છો ?" સ્વામી આનંદ પણ પૂનામાં સાથે હતા. વલ્લભભાઈએ
તેમને પૂછ્યું. "સ્વામી તમે શું કહો છો ?" સ્વામીએ શું કહ્યું તેની નોંધ નથી. પણ
વલ્લભભાઈએ ડિપૉઝિટ સામેનો પોતાનો વિરોધ છોડી દીધો.૧૯૬ પાછળથી મહાદેવભાઈએ
નોંધ્યું છે તેમ

પોતાના વલણ અંગે બાપુ શું વિચારશે તે માટે વલ્લભભાઈ જેટલા આતુર હતા તેટલી જ
આતુરતા મારા અને સ્વામી આનંદ જેવા સાથીઓના અભિપ્રાયોને સમજવા માટે
ધરાવતા હતા તેવું જોયું, તે દિવસ કરતાં વલ્લભભાઈ માટે મારા મનમાં કદી વધારે
આદરભાવ જાગ્યો નથી.૧૯૭

સમાધાનનો અમલ તાબડતોબ થયો, કેદીઓ તાબડતોબ છૂટ્યા, તલાટીઓ અને
મુખીઓ ફરી નોકરીએ લાગી ગયા અને જપ્ત થયેલી જમીન પાછી સોંપી દેવાના હુકમો
આપવામાં આવ્યા. આ પગલાને વધાવી લઈને વલ્લભભાઈએ સૂચના આપીઃ "ખેડૂતોએ
જૂનું મહેસૂલ અચૂક ભરી આપવું જોઈએ."૧૯૮ વેચી નાખવામાં આવેલી જમીન કદી પાછી
આપવામાં નહીં આવે તેવું વારંવાર કહેનાર કલેક્ટર હાર્ટશોર્નની બદલી કરી નાખવામાં આવી
અને વલ્લભભાઈનું નામ ખિતાબ માટેની યાદીમાં સામેલ કરવાની ઇચ્છા ધરાવતા જોસેફ
ગૅરેટને તેના સ્થાને ચૂપચાપ મૂકવામાં આવ્યા. જપ્તીની જમીન ખરીદ કરનાર ગણ્યાગાંઠ્યા
લોકોને ખોળી કાઢવામાં આવ્યા. ખેડૂતો અને સરકારી તંત્રના સંયુક્ત દબાણને કારણે જ
સસ્તામાં ખરીદી લીધેલી પોતાની મિલકત તેમણે છોડવી પડી. ગાંધીજી પર મુકદ્દમો
ચલાવનાર ન્યાયમૂર્તિ બ્રુમફીલ્ડ અને પૂર રાહત માટે વલ્લભભાઈએ મદદ કરી હતી તે
ખેડાના કલેક્ટર મૅક્સવેલને મહેસૂલ આકારણીની ફેર તપાસ સમિતિમાં મૂકવામાં આવ્યા.
બ્રુમફીલ્ડને બદલે પોતાના જૂના મિત્ર ગોડફ્રે ડેવિસની નિમણૂક થાય તે માટે વલ્લભભાઈએ
પ્રયાસ કર્યો. ડેવિસની ગેરહાજરી હોવા છતાં તપાસ સમિતિને નવી આકારણીની બાબતમાં
કશો પૂર્વગ્રહ હતો નહીં. આકારણી વધારવાની એન્ડરસનની દરખાસ્તનો મૅક્સવેલે વિરોધ
કર્યો હતો.

ગવર્નર લેસ્લી વિલ્સને ખાનગીમાં કબૂલ કર્યું કે "સત્યાગ્રહનો સામનો કરવા માટે સરકાર
પાસે કોઈ સક્ષમ સાધન ન હતું." પણ સરકારના પરાજય માટે તેમણે સુરતના કલેક્ટરને
દોષિત ઠરાવ્યા. વાઇસરૉય પર લખેલા ૧૬ ઑગસ્ટના પત્રમાં વિલ્સને જણાવ્યું કે
"સમયસર પરિસ્થિતિની સાચી જાણકારી ન આપવા માટે અને તેના નિવારણ માટે