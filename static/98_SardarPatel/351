૧૯૪૫-૪૭/વિજય ૩૫૧

કર્યો ન હતો. અહમદનગરમાં જે વિચાર સ્ફુર્યો હતો તેનો અમલ કરીને ગાંધીજીના અનુયાયી
બની રહેવાની પ્રતિજ્ઞામાંથી વલ્લભભાઈએ પોતાની જાતને મુક્ત કરી દીધી હતી. સિત્તેર
વરસની ઉંમરે પોતાની રીતે ચાલવામાં તેમણે કશો બચાવ કરવો જરૂરી ન હતો.

ગાંધીજીએ બિરલાને કહ્યું, " સરદાર શ્રીમંત વેપારીઓ પાસેથી નાણાં ઉઘરાવે છે તે મને
ગમતું નથી." ઘનશ્યામદાસે આ વાત વલ્લભભાઈને કરી ત્યારે તેમણે કહ્યું કે "આ
બાબતમાં તેમને લેવાદેવા નથી. ગાંધીજી મહાત્મા છે, હું નથી. મારે મારું કામ પાર
પાડવાનું છે."૪૨

અહમદનગર પછી વલ્લભભાઈ પોતાની રીતે ચાલે છે તેનો ખ્યાલ ગાંધીજીને આવી ગયો.
સન ૧૯૪૬ના જાન્યુઆરીની શરૂઆતમાં વલ્લભભાઈને લખેલા પત્રમાં ગાંધીજીએ આ
વાતનો સ્વીકાર કરી લીધો. "તમે બારડોલીના અને હવે તો હિંદુસ્તાનના પણ સરદાર
છો."૪૩ બે મહિના અગાઉ વલ્લભભાઈના જન્મદિવસે ગાંધીજીએ કહ્યું હતું કે, "સરદાર
તો મને દીકરા જેટલા વહાલા છે."૪૪ આ વર્ણનમાં તફાવત છે અને નવા પ્રકારના સંબંધનું
પ્રતિબિંબ છે. આપણે અગાઉ કહી ગયા છીએ તેમ નાનો ભાઈ હંમેશાં તાબામાં રહે છે, પણ
દીકરો તો પોતાની જિંદગી પોતાની રીતે જીવે છે.

આઝાદી પછી પણ બંને વચ્ચે અળગાપણું આવ્યું કે સહકાર્ય સમાપ્ત થયું, તેવું નથી.
બંને એકબીજાનાં સાથ અને સલાહ લેતા હતા. કેટલાક મુસલમાનો મુસ્લિમ લીગ સામે
લડવા ઇચ્છતા હતા, પણ કૉંગ્રેસના ઉમેદવાર થવા ઇચ્છતા ન હતા, કારણ કે કોમને કૉંગ્રેસ
તરફ નફરત છે તેવી તેમને ખબર હતી. તેમણે ખાનગી રાહે નાણાંની સહાય માગી ત્યારે તે
બાબતમાં વલ્લભભાઈએ મહાત્માજીની સલાહ લીધી. વલ્લભભાઈને આ વાત પસંદ પડી ન
હતી, પણ તેમણે તે નકારી પણ ન હતી. ગાંધીજીએ જવાબ આપ્યો,

તમારે ખાનગી મદદ આપવાનો ચોખ્ખો ઇન્કાર કરવો જોઈએ. આ તો તદ્દન અયોગ્ય
ગણાય. આવી વાત કદી ખાનગી રહેતી નથી. ખુલ્લી રીતે કોઈ આવી મદદ લે નહીં અને
લેવી પણ ન જોઈએ.... આપણે ન જીતીએ તો તેની ફિકર નહીં.૪૫

જિન્નાહ ખોજા કોમના હતા. આ કોમના શ્રીમંત અને વગવસીલાવાળા આગેવાન
આગાખાને વલ્લભભાઈને મળવા બોલાવ્યા. વલ્લભભાઈએ આ મુલાકાતનો હેવાલ
આપ્યો છે.

વલ્લભભાઈનો ગાંધીજીને પત્ર, ૨૮-૧૨-૪૫ : તેમણે જિન્નાહ જોડે સમાધાનની વાત
કરી. મેં કહ્યું કે "અમે કૉંગ્રેસવાળા તેમની પાસે વાત કરવા જવાના નથી. તે અમારું
વારંવાર અપમાન કર્યા કરે છે અને કશું કરવાના નથી." તેમણે જણાવ્યું કે "જિન્નાહ
અત્યારે સારા મિજાજમાં હોય તેવું દેખાય છે." મેં કહ્યું કે "આ બાબતમાં હું જરા પણ
સહમત થતો નથી. તેમને ખબર છે કે તેમની પાસે ન જવાનો અમે નિર્ણય કર્યો છે અને
તે અમને લલચાવવા માગે છે. પણ તેમની પાસે જવાનો કોઈ સવાલ જ ઊભો થતો
નથી."૪૬