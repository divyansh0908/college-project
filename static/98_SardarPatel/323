૧૯૩૯-૪૫/બંધનગ્રસ્ત ૩૨૩

ટોપલો ઢોળી દેતા. મહેતાબે યાદ કર્યું છે કે "જેટલી વખત હાર થાય તેટલી વખત
જવાહરલાલ પોતાના સાથીને દોષ દેતા."૧૯૯ વલ્લભભાઈ પત્તાંની બાબતમાં બહુ ગંભીર
રહેતા અને રમતમાં ભૂલ થાય તો સાંખી શકતા નહીં તેવું પટ્ટાભિએ પણ કહ્યું છે.
"કૃપાલાણી હંમેશાં વલ્લભભાઈના ભેરુ બનતા અને વારંવાર ઠપકો અને ટીકાઓ સહન
કરતા" તેવું તેમણે ઉમેર્યું છે.૨૦૦ એક વખતે વલ્લભભાઈ અને મહેતાબ, પંત અને ઘોષની
સામે રમી રહ્યા હતા, ત્યારે પંતને બોલવામાં વાર લાગતાં સરદાર ખૂબ ગુસ્સે થયેલા, તેવું
પટ્ટાભિએ જોયું હતું.૨૦૧ વલ્લભભાઈના આગ્રહ અંગે મહેતાબ કહે છે કે "જમ્યા પછી
ઓછામાં ઓછા બે કલાક તો તેમને બ્રિજ રમ્યા સિવાય ચાલતું નહીં, અને અમને આરામ
લેવા દેતા નહીં. દરેક જણની ઓરડીમાં જઈ જઈને રમનારને બોલાવી લાવતા."૨૦૨

બિજને કારણે વલ્લભભાઈનો સમય જતો અને પોતે તથા સાથીદારો જે દશામાં મુકાયા
હતા તે વિસારે પડતું. બીજાઓ આ ઉદ્દેશ માટે લખવામાં ગૂંથાઈ જતા. વલ્લભભાઈને
લખવાની આદત માટે તિરસ્કાર હતો. કેટલેક અંશે આ કંટાળો વાજબી પણ હતો, કારણ કે
લખવામાં ઘણી વખત કેવળ પલાયનવૃત્તિ હોય છે અને ક્યારેક કાર્યના બદલે લખવાનું થાય
છે, તેવું તેમણે જોયું હતું. નાનપણમાં યુનિવર્સિટીના શિક્ષણનો અભાવ પણ લખવાનું ટાળવા
માટે કારણભૂત હોઈ શકે. આવો અનુભવ મળ્યો હોત તો તેમને લખવાની ઇચ્છા થઈ હોત.
પણ શૈક્ષણિક અનુભવના અભાવને કારણે લખવાની બાબતમાં વલ્લભભાઈ હંમેશાં અચકાતા
હતા. તેમની અભિવ્યક્તિ, વિગતો માટેનો શોખ, વ્યક્તિઓને સમજવાનો રસ, તેમની
સ્પષ્ટવાદિતા, લય અને સ્વર માટેની સજાગતા અને તેમની પ્રખર યાદશક્તિને કારણે
ગુજરાતી ભાષાની હજારો કહેવતોમાંથી૨૦૩ હરહંમેશ સચોટ કહેવતો વલ્લભભાઈ ટાંકી શકતા
હતા તેવું પટ્ટાભિએ નોંધ્યું છે. સંજોગો થોડા અલગ હોત તો વલ્લભભાઈ સરસ અને કદાચ
મહાન લેખક બની શક્યા હોત.

લખવા માટેનો તેમનો તિરસ્કાર તેમના અંગ્રેજી અને ગુજરાતી કાગળોમાં પણ જોઈ શકાય
છે. તેમના શબ્દો કાગળ પર ઠલવાઈ પડે છે. સરસ લખાવટ માટેની સારસંભાળ તેમાં
દેખાતી નથી. કાગળ પર કલમ મૂકી તે કામ બને તેટલી ઉતાવળે પતાવી દેવાની મનોવૃત્તિ
દેખાઈ આવે છે. તેમનાં વાક્યોમાં સંદિગ્ધતા હોતી નથી, અને તેમાં "પરંતુ" અથવા
"બીજી રીતે" તેવું ભાગ્યે જ જોવા મળશે. વલ્લભભાઈના કહેવાનો અર્થ સ્પષ્ટ હોય છે,
પણ ક્યારેક તેમાં ધ્વનિ કે જોડણી માટે પણ ઉપેક્ષા જણાય છે. કેટલાક અંગ્રેજી વાક્ય-
પ્રયોગો પણ બરાબર હોતા નથી.૨૦૪ કાગળોના મુસદ્દા કરવા, ગોઠવણ કરવી અને તેમાં ભૂલો
સુધારવી તેમને ગમતી નથી. વલ્લભભાઈ કાગળો ઘસડી કાઢે છે. જ્યારે જરૂર પડે ત્યારે
વલ્લભભાઈ સ્પષ્ટ રીતે અને તાબડતોબ પોતાનો મત, નિર્ણય અથવા આદેશ આપે છે.
સંભાળપૂર્વક અથવા વિચારપૂર્વક વલ્લભભાઈએ પોતાનાં વાક્યોને મઠાર્યાં હોય તેવું જવલ્લે
જ જોવા મળે છે.✶

આ બધું તો જે હોય તે ખરું. પણ અહમદનગરમાં મહેતાબ પર એવી છાપ પડી કે
"વલ્લભભાઈમાં અભ્યાસુ મનોવૃત્તિ નથી."૨૦૫ જવાહરલાલે ડાયરીમાં લખ્યું છે કે
"આંતરરાષ્ટ્રીય ધોરણે વિચાર કરવો વલ્લભભાઈ માટે મુશ્કેલ છે."૨૦૬ આ મંતવ્યોને

✶ પાન ૨૯૭ અને ૩૦૩-૩૦૪ ઉપર આવાં ઉદાહરણ છે.