૧૯૨૨-૨૯/સરદાર ૧૫૭

ભાષણો વાંચીએ ત્યારે બારડોલીના ખેડૂતોને તેમણે આપેલી દોરવણી અતિશય સાદી
અને અતિશય વ્યાપક જણાય છે. એક વખત તેમણે કહેલું કે "ખેડૂત જેવો પ્રમાણિક,
નિર્દોષ અને નિર્વ્યસની, ભોળો, ભગવાનનો ડર રાખનાર અને પરસેવાની કમાઈ ખાનાર
માણસ બીજે ક્યાં મળવાનો છે ?" બીજા પ્રસંગે તેમણે કહ્યું કે "ખેડૂત પ્રતિજ્ઞા તોડે તો
ધરતી પર વરસાદ વરસતો અટકી પડે."૧૪૭ વલ્લભભાઈના આવા શબ્દો પોથીપંડિતો માટે
નહીં પણ ખેડૂતો માટે હતા અને આવાં ભાષણો તેમની "આંખમાં સળગતા અગ્નિ" અને
"તેમના અવાજમાં રહેલા પૌરુષેય રણકાર"થી પ્રભાવિત થતા ખેડૂતો માટે હતા.૧૪૮
મહાદેવભાઈએ બારડોલી લડત વખતના વલ્લભભાઈનું શબ્દચિત્ર દોર્યું છે. સતત ઘૂમતા,
આરામ કે ઉતાવળ વગર કામ કરતા વલ્લભભાઈના લોખંડી નિયમમાં તલભાર છૂટછાટ ન
હતી. ભાષણો કરવાનો એકાધિકાર ભોગવવા માટે તેમણે રોજ ત્રણચાર ભાષણો, ક્યારેક તો
મધરાતે પણ, કરવાં પડતાં.૧૪૯

સરકાર પાસે પણ વક્તાઓ હતા અને તેમાંથી કેટલાક વલ્લભભાઈનો ઉપહાસ કરતા.
મહેસૂલ-વધારાના જનક ઍન્ડરસને મુંબઈ ધારાસભામાં ખેડૂતો અને તેમના સાથીઓની
ટીકા કરી.

સારી જમીન વેચવા નીકળશે તેને ખરીદનારની ખોટ પડવાની નથી. તેથી બે વાર વિચાર
કરવાની હું તેમને વિનંતી કરું છું. (થર્મોપિલી✶) હલદીઘાટ જીતવા માટે નીકળેલી ખેડૂત
સેના ભૂલમાં પાણિપતના મેદાનમાં પહોંચી ન જાય તેની તકેદારી તેમણે રાખવી
જોઈએ.૧૫૦

સન ૧૯૨૮ના એપ્રિલમાં કોઈએ વલ્લભભાઈને ખેડૂતોના સરદાર ઠરાવી દીધા અને આ
ટૂંકું સચોટ નામ વલ્લભભાઈ સાથે જોડાઈ ગયું. "સરદારને સાંભળ્યા?" "સરદારને ખબર
આપવી પડશે" , "સરદારે આપ્યું છે." આ રીતે "સરદાર" વલ્લભભાઈ પ્રગટ થયા.
ખેડૂતોએ તેમનામાં પોતાના આગેવાન શોધ્યા તેમ લેખકોએ તેમને રાહબર તરીકે પિછાણ્યા.
મહાદેવભાઈ લખે છે, "આ કાળે સરદારની ભાષામાં જે ઓજસ હતું તેવું ઓજસ મેં બીજે
કશે જોયું નથી." નરહરિ પરીખ કહે છે કે "વલ્લભભાઈએ બારડોલીમાં કરેલાં ભાષણોમાં
ગુજરાતી ભાષાના પ્રેમીઓ આ ભાષાનું સામર્થ્ય અને સમૃદ્ધિ જોઈ શકશે."૧૫૧

અત્યાર સુધી ગુપ્ત રહેલું તેમને હૃદય પણ બારડોલીમાં પ્રગટ થયું. સરકારે કોઈ ખેડૂતની
જમીન જપ્ત કરી લીધી છે તેવું સાંભળે ત્યારે ઘા વાગ્યો૧૫૨ હોય તેમ વલ્લભભાઈ તરફડી
ઊઠતા. પોતાના સાથીદારમાં કોઈ બીમાર છે અથવા જખમી થયો છે તેમ સાંભળે તો સક્રિય
બની જતા. તે વખતે ૨૯ વરસની ઉંમરના પુણી ગામના છોટુભાઈ દેસાઈએ સન ૧૯૮૭માં
કહ્યું કે "હું સરભોણ છાવણીમાં હતો અને ગામડે ગામડે સતત ફર્યા કરતો. એક દિવસ મને
પગમાં વિચિત્ર જાતનો સોજો ચડ્યો. હું બેસી શકતો નહીં કે ઊભો રહી શકતો નહીં.
સરદારને આ વાતની ખબર પડી કે તરત જ મને મુંબઈ મોકલવાની તેમણે ગોઠવણ કરી.
તેમણે મુંબઈ મણિલાલ કોઠારીને ખબર આપ્યા હતા. મને તાબડતોબ હરકિસનદાસ

✶ આ ગ્રીક નામ છે. તેના જેવી લડાઈ આપણે ત્યાં નથી. પ્રતાપની હલદીઘાટ લડાઈ કંઈક અંશે
તેના જેવી છે.