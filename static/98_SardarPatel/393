૧૯૪૫-૪૭/વિજય ૩૯૩

જેટલું સાચું હોય તે તાબડતોબ કબૂલ કરી લેવું જોઈએ, અને બાકીની તપાસ પંચને
સોંપવી જોઈએ.૨૫૬

ગાંધીજીનો વલ્લભભાઈ પર પત્ર, ૫-૨-૪૭: બિહારનું પ્રધાનમંડળ તમારા વિરોધને
કારણે તપાસપંચ નીમતું નથી, તેવું મેં સાંભળ્યું છે. આ પંચ નિમાશે નહીં તો ઘણું
નુકસાન થશે. પ્રધાનમંડળ ગુનેગાર ગણાશે. તેમના કામમાં ખામી ન હોય તો પંચ
નીમવાથી તેમને શું નુકસાન થવાનું છે ?

વલ્લભભાઈનો ગાંધીજી પર પત્ર, ૧૦-૨-૪૭: બિહારમાં તપાસપંચ નીમવામાં
આવતું નથી તે માટે હું જવાબદાર છું તેવું તમને કોણે કહ્યું ? આ પંચ નીમવાથી કશો
ફાયદો થવાનો નથી, તેવું હું જરૂર માનું છું. ઊલટું થોડું નુકસાન થશે. પંચ નીમવામાં
આવતું નથી તેની જવાબદારી બિહાર સરકારની છે. વાઇસરૉય પણ આવા પંચની
તરફેણમાં નથી.૨૫૭

અંગ્રેજી રાજમાંથી છુટકારો મળ્યા અગાઉ કેટલાક ઉચ્ચ અધિકારીઓનો સાથ મેળવીને
વલ્લભભાઈએ ગાંધીજીની બાબતમાં પોતાની અલગ સ્વાયત્તતા દર્શાવી આપી છે. આ
વક્રતા કદાચ કડવી લાગે, પણ વલ્લભભાઈનો હેતુ અંગત નથી, રાષ્ટ્રીય છે. સન ૧૯૪૬ના
ઉનાળામાં ગાંધીજી જોડે નહીં પણ ક્રિપ્સ જોડે સહમત થનાર અને સન ૧૯૪૭ના ઉનાળામાં
ગાંધીજી નહીં પણ માઉન્ટબૅટનની વાત માની લેનાર વલ્લભભાઈને લાગતું હતું કે ગાંધીજીની
સલાહ અવહેવારુ છે, દેશની શાંતિને અને કૉંગ્રેસના હિતને નુકસાનકારક છે. ઊલટપક્ષે
ક્રિપ્સ, માઉન્ટબૅટન અથવા હિંદી હોવા છતાં અંગ્રેજ સરકારના વિશ્વાસપાત્ર મેનનની વાત
તેમને વાજબી લાગતી હતી.

કૉંગ્રેસ મોવડીમંડળમાં કડક માણસ તરીકેની આબરૂ ધરાવનાર વલ્લભભાઈને પહેલી
વખત મળવામાં થોડો ગભરાટ અનુભવતા માઉન્ટબૅટન સરદારની આંખનો ચમકારો જોઈ
શક્યા.૨૫૮ "સન ૧૯૪૫માં લેવાયેલા સનંદી અને પોલીસ અમલદારોને અંગ્રેજ સરકારે
પચીસ વરસની નોકરીની બાંયધરી આપી છે. સત્તાપલટો થાય ત્યારે આવા અમલદારો છૂટા
થઈ જવાનું ઠરાવે અથવા તેમને છૂટા કરવામાં આવે તો તેમને હિંદુસ્તાને વળતર ચૂકવી
આપવું જોઈએ", તેવી માગણી માઉન્ટબૅટને કરી ત્યારે તેમને પણ સરદારની સખ્તાઈનો
પરિચય મળ્યો. અગાઉના વાઇસરૉયે પણ આ મુદ્દો ઉપાડ્યો હતો, ત્યારે સરદારે એવો
જવાબ આપેલો કે સન ૧૯૪૫માં "સંજોગો તદ્દન સ્પષ્ટ હતા" ત્યારે અંગ્રેજ સરકારે આવી
બાંયધરી આપવી જોઈએ નહીં. આવી બાંયધરીનો આર્થિક બોજો હિંદુસ્તાનના અર્થતંત્ર પર
લાદવામાં આવે તે "અન્યાયી છે અને અજુગતું છે." "વળતર આપવું જોઈએ તેવું
ઇંગ્લૅંડની સરકારને લાગતું હોય તો તેમણે આ બોજો ઉઠાવવો જોઈએ. ભવિષ્યની ભારત
સરકાર આવો ભાર ઉપાડશે નહીં"૨૫૯ વલ્લભભાઈએ માઉન્ટબૅટનને પણ આવું જ કહ્યું.
ઇંગ્લૅંડ સરકાર પાસેથી વળતર લેનાર હિંદી અમલદારો અંગે કૉંગ્રેસ સરકાર શું કરશે ? તેવો
સવાલ માઉન્ટબૅટને પૂછ્યો ત્યારે સરદારે હાથ ઉઠાવીને કહ્યું કે "આવા હિંદીઓને અમે
નોકરીએ રાખીએ નહીં."૨૬૦

ગાંધીજી બિહારથી માર્ચની ૩૧મી તારીખે દિલ્હી આવ્યા. માઉન્ટબૅટને તેમને હાજર
રહેવા વિનંતી કરી હતી અને વલ્લભભાઈએ પણ લખ્યું હતું કે "તમારે આવવું જોઈએ તેમ