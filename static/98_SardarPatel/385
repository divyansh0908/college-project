૧૯૪૫-૪૭/વિજય ૩૮૫

ગાંધીજીએ પોતાની જાતને નોઆખલીમાં અલગ પાડી દીધી, ત્યારે તેમની જોડે
સલાહમસલત કરવાનું અશક્ય બની ગયું, તેવી વલ્લભભાઈની ફરિયાદ વાજબી છે.

વલ્લભભાઈનો ગાંધીજીને પત્ર, ૯-૧૨-૪૬: આપણે ફરી પાછા ક્યારે મળશું તે કહેવું
મુશ્કેલ છે. તમે છો ત્યાંથી નીકળી શકો તેમ નથી. અમે છીએ ત્યાંથી અમે નીકળી
શકીએ તેમ નથી.... અખબારોમાં સમાચાર છે કે પ્યારેલાલ બીમાર છે. બાકી તો તમે
પરદેશ ચાલી ગયા હો તેવું લાગે છે.૨૧૭

વલ્લભભાઈ અને નેહરુ વચ્ચેના સંબંધો પણ કથળી રહ્યા હતા. નવેમ્બરની આખરમાં
મેરઠમાં મળેલા કૉંગ્રેસના વાર્ષિક અધિવેશનમાં જવાહરલાલે અચાનક જાહેર કરી દીધું કે
કૉંગ્રેસી પ્રધાનો રાજીનામાં આપે તેવો સંભવ છે.૨૧૮ આવી નીતિ ઠરાવવામાં આવી ન હતી
અને ખુદ જવાહરલાલની પણ આવી ઇચ્છા ન હતી. આ ભૂલ જાહેર રીતે સુધારવી જરૂરી છે
તેવું વલ્લભભાઈએ ઠરાવ્યું. નેહરુએ જોશમાં આવીને વાત ઉચ્ચારી હતી તે પછી થોડા દિવસ
બાદ મુંબઈમાં "ચોપાટી પરની જંગી સભા"માં બોલતાં વલ્લભભાઈએ જાહેર કર્યું કે
"કૉંગ્રેસ હોદ્દા છોડી દેવાનો ઇરાદો ધરાવતી નથી." પછી તેમણે જે વાક્ય ઉચ્ચાર્યું તે
નેહરુના જેટલું જ આવેશયુક્ત હતું, "મારા બીજા સાથીઓ પોતાના હોદ્દા છોડી જાય,
તોપણ હું તો વળગી રહેવાનો છું."૨૧૯

મેરઠમાં વલ્લભભાઈએ કહેલી વાતોનો નેહરુએ વિરોધ કર્યો હતો. પાકિસ્તાનના ટેકેદારોને
વલ્લભભાઈએ સ્પષ્ટ જણાવ્યું હતું કે "તમારે જે કરવું હોય તે શાંતિ અને પ્રેમની રીતે કરો,
તો કદાચ તમને સફળતા મળશે. પણ તલવારનો જવાબ તો તલવારથી જ અપાશે."૨૨૦ આ
નિવેદનને વધાવી લેવામાં આવ્યું. આ નિવેદન સામે વાંધો ઉઠાવી શકાય તેમ ન હતું. પણ તે
માટેનો સમય યોગ્ય ન હતો. વલ્લભભાઈએ આ વાક્ય કહ્યું ત્યારે નોઆખલી અને બિહારના
બનાવોને મહિનો પણ થયો ન હતો.

ગાંધીજીને મળવા માટે નેહરુ અને કૃપાલાણી નોઆખલીના ગામડા સુધી ગયા, ત્યારે
વલ્લભભાઈની આ ભૂલ મહાત્માજીને જણાવવામાં આવી. આ ફરિયાદ નેહરુએ કરી કે બીજા
કોઈએ પહોંચાડી તે આપણે જાણતા નથી. વલ્લભભાઈએ પોતાની કલ્પના લડાવેલી તે
આપણે જોઈશું. પણ આ બાબતમાં ગાંધીજીએ વલ્લભભાઈને પત્ર લખ્યો ત્યારે નેહરુ તેમની
જોડે હતા અને આ પત્ર જવાહરલાલ લેતા આવ્યા હતા. આ પત્ર આવ્યો ત્યારે
વલ્લભભાઈની તબિયત સારી ન હતી. મણિબહેને નોંધ્યું છે : "આ કાગળ વાંચ્યા પછી
બાપુ આખો દિવસ ઉદાસ રહ્યા."૨૨૧

આ વખતના ગાંધીજીના બીજા પત્રોની માફક આ પત્રનું સંબોધન પણ ચિરંજીવી
વલ્લભભાઈ હતું. આ સંબોધન દીકરા માટે વપરાય છે અને ગાંધીજી હંમેશાં જવાહરલાલ
માટે વાપરતા હતા. અગાઉના તમામ પત્રોમાં "ભાઈ વલ્લભભાઈ" સંબોધન વપરાયું છે.

ગાંધીજીનો વલ્લભભાઈ પર પત્ર, ૩૦-૧૨-૪૬: સવારે ૫.૧૫. તમારે અંગેની ઘણી
ફરિયાદો સાંભળી. તમારાં ભાષણો ઉશ્કેરણીજનક છે અને લોકરંજક છે. તમે હિંસા-
અહિંસાનો ભેદ પાળતા નથી અને લોકોને તલવારનો મુકાબલો તલવારથી કરવાનું શીખવો

પ.૨૫