૩૨૨ પટેલ

ચાર માઈલ જેટલું ચાલતા. એટલે કે દરરોજ ચોકમાં ૧,૨૦,૦૦૦ વખત આમથી તેમ
ફરતા.

મહેતાબે યાદ કર્યું છે કે "વલ્લભભાઈ ખૂબ વાંચતા અને એક પછી એક ચોપડીઓ પૂરી
કર્યે જતા. તેમને ચોપડીઓ પૂરી પાડવાનું મુશ્કેલ હતું"૧૮૭ કૃપાલાણીએ પણ કહ્યું છે કે
"સરદાર સતત વાંચ્યા કરતા."૧૮૮ સરકાર જેટલી ચોપડીઓ અને છાપાંઓ આપે અથવા
આવવા દે તે બધાં સરદાર ચૂસી જતા. પટ્ટાભિએ ડાયરીમાં લખ્યું છે કે "સરદાર બધું
જાણવા અને સમજવા માટે તત્પર અને આતુર હોય છે. લડાઈની પરિસ્થિતિ અંગે અથવા
એમેરીકે વાઇસરૉયનાં ભાષણોના અર્થ કાઢવામાં નાનીનજીવી વાતો પણ સરદાર ધ્યાન બહાર
જવા દેતા નહીં."૧૮૯

સન ૧૯૪૩ના પૂર્વાર્ધમાં અહમદનગર જિલ્લાના કલેક્ટર પટેલ દર અઠવાડિયે કેદીઓના
વાડાની મુલાકાતે આવતા. વલ્લભભાઈએ પોતાના ઓરડાની બહાર જાળી પર ચમેલીની
વેલ ચડાવવા માટે ઉઠાવેલી જહેમત તેમને યાદ રહી ગઈ.૧૯૦ આ વેલ માટે કેદીઓના વાડામાં
ઘણી ચર્ચા થયેલી. પટ્ટાભિ નોંધે છેઃ

સરદારે પોતાના રવેશની બહાર વાદળી રંગનાં ફૂલ ઉગાડ્યાં છે. સવારથી સાંજ સુધી આ
વાદળી રંગનાં ફૂલ થોડાં કેસરી ફૂલો જોડે મળીને એવાં સુંદર દેખાય છે કે આપણને
સ્વર્ગની શોભા યાદ આવી જાય. ગુલાબનાં બે સુંદર કૂંડાંઓ વચ્ચે સરદારે વેલીની કમાન
બનાવી હતી. સરદારને પોતાનાં ફૂલઝાડો માટે બહુ ગૌરવ હતું અને આ વિસ્તારને તેમણે
શકુંતલા કુંજ એવું નામ આપ્યું હતું.૧૯૧

પણ બધા કેદીઓમાં શ્રેષ્ઠ માળી તો જવાહરલાલ હતા. કૃપાલાણીએ નોંધ્યું છે તેમ
"ઘાસનું તણખલું પણ ન હતું તેવા ઉજ્જડ અને ખરાબ કંપાઉન્ડને"૧૯૨ પલટી નાખીને
તેમાં (આઝાદે કહ્યા મુજબ) "આનંદ અને સૌંદર્ય ફેલાવનાર બગીચો"૧૯૩ બનાવવાનો
મુખ્ય યશ જવાહરલાલને મળવો જોઈએ. પટ્ટાભિએ કહ્યું છે તેમ "ધોમ ધખતા તાપમાં
માથે ટોપો પહેરીને અને વરસતા વરસાદમાં રેઇનકોટ પહેરીને જવાહરલાલ સતત ખોદાણ
કરતા, બી વાવતા, સાફસફાઈ કરતા, ડાળીઓ કાપતા, પાણી પાતા અને નકામું ઘાસ કાઢી
નાખતા."૧૯૪ આ કામમાં વલ્લભભાઈ તેમને મદદ કરતા, ક્યારા બનાવતા, વેલાઓને
સાચવતા અને બીજાઓને પણ કામે લગાડતા. મહેતાબે લખ્યું છે કે, "ક્યારેક વલ્લભભાઈ
મને થોડાં ઝાડને પાણી પાવાના કામે વળગાડી દેતા."૧૯૫ જવાહરલાલે ડાયરીમાં
આશ્ચર્યપૂર્વક નોંધ્યું છે કે વલ્લભભાઈ "બગીચામાં બરાબર રસ લે છે અને તેમની જાણકારી
પણ ઘણી છે."૧૯૬

ચરખો કાંતવામાં સરદાર અનિયમિત હતા. કૃપાલાણી, પટ્ટાભિ, ઘોષ અને દેવ આ ચાર
બરાબર નિયમિત કાંતનાર હતા. દેવને આખી ગીતા મોઢે હતી, અને રોજ આખી બોલી
જતા. બ્રિજની રમતમાં સરદાર સૌથી આગળ હતા. મહેતાબે તેમને "બ્રિજના ઝમકદાર
ખેલાડી" ગણાવ્યા છે. પણ "પોતાની ભૂલને કારણે બાજી હારવી પડે તોપણ પોતાના
સાથી પર ચિડાઈ જતા" તેવું પણ તેમણે નોંધ્યું છે.૧૯૭ આવું થાય ત્યારે "મારે તો ત્રણ
જણની સામે રમવાનું છે" તેવું કહેતા.૧૯૮ બૅડમિન્ટન વખતે જવાહરલાલ પણ સાથીદાર પર