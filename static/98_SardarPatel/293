૧૯૩૯-૪૫/બંધનગ્રસ્ત ૨૯૩

સાધી શકાય તો કેટલાક નેતાઓનો સમાવેશ વાઇસરૉયની કારોબારી સમિતિમાં કરવામાં
આવશે. પણ આખરી સત્તા તો વાઇસરૉયના હાથમાં જ રહેશે. લડાઈ પૂરી થયા બાદ
ભારતને આઝાદી નહીં પણ "નવા બંધારણનું માળખું ઘડનાર સભા" આપવામાં આવશે.
મુસ્લિમ લીગ તેમ જ બિનકૉંગ્રેસી પરિબળોને બ્રિટને બાંયધરી આપી કે "તેમણે કૉંગ્રેસ
આધિપત્ય ધરાવતી સરકારની તાબેદારી સ્વીકારવી પડે" તેવું દબાણ પોતે કરશે નહીં.૩૬

અત્યંત નિરાશ થયેલા વલ્લભભાઈ બીજી રીતે ખૂબ હળવાશ અનુભવવા લાગ્યા. "ફરી
વખત તેમનો જૂનો સ્વભાવ દેખાવા લાગ્યો અને પીઠ પરથી પથ્થરનો બોજ ઊતરી
ગયો."૩૭ "હવે આ જિંદગીમાં તો ફરી વખત આવું થવાનું નથી" તેવી ખાતરી તેમણે
ગાંધીજીને આપી.૩૮ હવે પછીનાં તેમણે ભાષણોમાં કોઈ જાતની કુશંકા અથવા દ્વિધા દેખાતી
નથી.

અંગ્રેજ સરકાર હવે તેના મૂળ સ્વરૂપમાં દેખાવા લાગી છે. તેણે આપણી વચ્ચે વિખવાદ
પેદા કરવા માંડ્યો છે.

આપણે ઘણી ધીરજ રાખી છે... કારણ કે અંગ્રેજ સરકાર ભયંકર કટોકટીનો સામનો
કરી રહી હતી પણ હવે આપણી ધીરજ ખૂટી છે.

પોતે દેશ છોડીને ચાલી જાય તો આપણું શું થશે, તેવું બ્રિટિશ સરકાર પૂછ્યા કરે છે.
આ સવાલ અતિશય વિચિત્ર છે. રખેવાળ પોતાના માલિકને પૂછે કે હું ચાલ્યો જાઉં તો
તારું શું થશે ? આનો એક જ જવાબ હોઈ શકે કે "તું ચાલતો થા. અમે બીજો રખેવાળ
રાખીશું, અથવા જાતે રખેવાળી કરતાં શીખી લઈશું."

મહાત્માજીને આપણે કૉંગ્રેસમાં ફરી વખત જોડાવા માટે કહેવું પડશે, અને તેઓ કહેશે
તેમ કરશું, તેવી ખાતરી આપવી પડશે. સત્તા ભલે બીજા પાસે જાય.

યુરોપમાં આજે હજારો માણસો મરણ ક્યારે આવશે તેની પરવા કર્યા સિવાય જીવે છે.
આપણે પણ મરવા તૈયાર છીએ તે આપણે બતાવવું પડશે.૩૯

મહાત્માજીએ લખ્યું છે તેમ વલ્લભભાઈ અને રાજાજી પોતાની "અનુમતિથી" અને
"પ્રોત્સાહનથી"૪૦ અલગ પડ્યા હતા અને હવે આ વેગળાપણાનો અંત આવ્યો હતો. છતાં
આ મતભેદની વેદના ગાંધીજીના મનમાં ચાલુ રહી. આમાં પોતાનો દોષ હોવો જોઈએ, તેવું
ગાંધીજીને લાગ્યું, કારણ કે પોતાના શબ્દો "સરદાર અને રાજાજીને ખાતરી કરાવવાની
શક્તિ ગુમાવી બેઠા હતા."૪૧ આ ક્ષતિ માટે પોતાની જાતને સજા કરવા "શુદ્ધીકરણ
ઉપવાસ"નો વિચાર ગાંધીજી કરવા લાગ્યા. સિંહાવલોકન કરીએ તો તેમનો અજંપો સકારણ
હતો. સન ૧૯૪૦થી અલગતા ટૂંકી હોવા છતાં સન ૧૯૪૭માં ગાંધીજી અને વલ્લભભાઈ વચ્ચે
પડેલા મતભેદનું આ પ્રથમ ચરણ હોવાનું દેખાય છે. પણ ઉપવાસ કરવાની પોતાની
ધમકીનો મહાત્માજીએ અમલ કર્યો નહીં.

ઊલટું વલ્લભભાઈએ એપ્રિલ મહિનામાં સૂચવેલા વ્યક્તિગત સત્યાગ્રહની યોજના
ગાંધીજીએ અમલમાં મૂકી. તદ્દન નિષ્ક્રિય રહેવાથી "કૉંગ્રેસ સંગઠન મરી જાય" પણ
"અંગ્રેજ લોકોનું અસ્તિત્વ અધ્ધર તોળાઈ રહ્યું હતું ત્યારે" સામુદાયિક સત્યાગ્રહ કરવાથી
એ પ્રજાને ફટકો પડે. "જોખમ અને સર્વનાશને સમયે બ્રિટિશ પ્રજાએ દાખવેલી બહાદુરી
અને સહનશક્તિની પ્રશંસા કરીને "કૉંગ્રેસે જાહેર કર્યું કે "અંગ્રેજ પ્રજા સામે તેમને કશો રોષ