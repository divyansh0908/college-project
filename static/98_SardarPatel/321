૧૯૩૯-૪૫/બંધનગ્રસ્ત ૩૨૧

વલ્લભભાઈને તેમની દેખરેખમાં રાખવામાં આવે. મુંબઈના ગવર્નર લ્યુમ્લીને તેમણે લખ્યું કે
"આ કામચલાઉ જેલ ઘણી વિશાળ છે. ગયે વખતે જેલમાં હતા ત્યારે સરદારને પેટનો
વ્યાધિ થયેલો. તેમાંથી તે સાજા થયા નથી, અને મને તેમની ઘણી ફિકર થયા કરે છે."૧૮૧
સરદાર પટેલને આ વાતની કશી ખબર પણ ન હતી. સરકારે ગાંધીજીની દરખાસ્ત નામંજૂર
કરી.

પોતે પકડાયા અગાઉ ડાહ્યાભાઈએ મુંબઈ સરકારને વિનંતી કરી હતી કે રીડર્સ ડાયજેસ્ટ
અને ટાઇમ્સ નામનાં બે સામયિકો વલ્લભભાઈને પહોંચાડવાં. આ સામયિકો વલ્લભભાઈને
સપ્ટેમ્બરની આખરમાં મળ્યાં. બે મહિના પછી ડાહ્યાભાઈએ મોકલેલો ધાબળો, બે શાલ
અને ચાર ઝભ્ભા પણ વલ્લભભાઈને આપવામાં આવ્યાં. આપતાં અગાઉ કોઈ સંદેશો
છુપાવેલો નથી તેની પૂરી ચકાસણી કરવામાં આવી.૧૮૨

થોડા મહિનાઓ ગયા પછી ટાઇમ્સ ઑફ ઇન્ડિયા સિવાયનાં છાપાંઓ પણ મળવા
લાગ્યાં. પણ દેવદાસ ગાંધી તંત્રી હતા તે હિંદુસ્તાન ટાઇમ્સ અથવા ગુજરાત સમાચારની રજા
મળી નહીં. બહારની દુનિયા જોડે સંપર્ક માટે તલસી રહેલા કેદીઓની જરૂર થોડે અંશે પણ
સંતોષે તેવાં આ અખબારોના સમાચાર સેન્સર થયેલા, એકતરફી અને અધૂરા હોવા છતાં
કેદીઓ તરત જ છાપાંઓ ઝડપી લેતા. શરૂઆતમાં થોડી અંધાધૂંધી હતી, પણ પછીથી ક્રમ
ઠરાવી લેવામાં આવ્યો. "મેજર મૌલાનાને છાપાંઓ આપી જાય. ત્યાંથી છાપાંઓ
વલ્લભભાઈ અને જવાહરલાલને મળે. સાંજે ૭.૩૦થી આઠમાં કૃપાલાણી વાંચી જાય. રાત્રે
૮.૩૦ વાગ્યે મહેતાબના ઓરડામાં છાપાંઓ અપાય.... ત્યાર પછી બીજે દિવસે શંકરરાવ,
પટ્ટાભિ, ઘોષ, નરેન્દ્ર દેવ, પંત અને સૈયદ મહમ્મદ ક્રમાનુસાર છાપાંઓ વાંચે"૧૮૩

મહેતાબે પાછળથી નોંધ્યું છે તેમ "હંમેશની ચર્યા હૉસ્ટેલ જેવી જ હતી. સવારે ૭ વાગ્યે
નાસ્તો, બપોરે ૧ વાગ્યે જમવાનું, ૧થી ૩ બિજ રમવાનું, પછી ૩થી ૫ આરામ. પછી ચા
આવે. સાંજે ૬થી ૭ સુધી રમતો રમીએ. ૭થી ૮.૩૦ ભોજન અને કૉફી પછી સહુ સૂવા
જાય."૧૮૪ પણ આ ચર્યા બધા પાળતા નહીં. પટ્ટાભિ લખે છે કે બપોરે ખાસ કરીને જમણ
અને ચાના સમય દરમિયાન સહુ મહત્ત્વનું કામ લેખનકાર્ય કરતા."૧૮૫ અહમદનગરના
બારમાંથી છ કેદીઓએ કલમ ચલાવી. જવાહરલાલે ડિસ્કવરી ઑફ ઇન્ડિયા લખ્યું. આઝાદે
ગુબ્બાર-એ-ખાતીર લખ્યું. મહેતાબે ઓરિસ્સાનો ઇતિહાસ લખી કાઢ્યો. પટ્ટાભિ ડાયરી
લખતા અને પાછળથી ફેધર્સ ઍન્ડ સ્ટોન્સ એવા નામે તેનું પ્રકાશન થયું. કૃપાલાણીજીએ
ગાંધીજી પર ગ્રંથ લખ્યો. આચાર્ય નરેન્દ્ર દેવે ફ્રેંચ અનુવાદ પરથી એક સંસ્કૃત ગ્રંથ લખ્યો.
આ મૂળ ગ્રંથ નાશ પામ્યો હતો, અને તેનાં ચીની તથા ફ્રેંચ ભાષાંતરો જ મળતાં હતાં.✶

વલ્લભભાઈએ કશું લખ્યું નહીં. વલ્લભભાઈ આંટા મારતા, ફૂલઝાડ ઉછેરતા, કાંતતા
અને બિજ રમતા. વહેલી સવારે અને સાંજે ફરવાનું બૅરેકવિસ્તારમાં જ થતું. ચોકની વચ્ચે
૨૦૦ ફૂટ લાંબો પટ્ટો હતો તેના પર ઝડપથી વલ્લભભાઈ ચાલતા. પટ્ટાભિના હિસાબે રોજના

✶ "અમે છૂટ્યા પછી અમને ખબર પડી કે મૂળ સંસ્કૃત ગ્રંથ ચીનમાંથી જડી આવ્યો છે. નરેન્દ્ર
દેવના તરજુમાના સાઠ ટકા મૂળ ગ્રંથના જેવા જ હતા. પણ તેમના લખાણનું મહત્ત્વ રહ્યું નહીં."
મહેતાબ૧૮૬

પ.૨૧