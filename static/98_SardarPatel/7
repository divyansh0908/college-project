૧૮૭૫-૧૯૧૮/પૂર્વરંગ : પરિશોધ ૭

પછી તેમના નાના ભાઈ કાશીભાઈનો જન્મ થયો. ડાહી કે ડાહીબા, ઝવેરભાઈનાં એકમાત્ર
દીકરી અને છેલ્લું સંતાન હતાં. કરમસદમાં વલ્લભભાઈના પિતરાઈઓ અને બીજા લોકો
ઝવેરભાઈને "મોટા કાકા" કહેતા, તેથી વલ્લભભાઈ અને તેમનાં ભાઈબહેનો પણ તેમને,
'બાપુ'ના બદલે "મોટા કાકા" કહેવા લાગ્યાં. દસ એકરનું ખેતર અને પોતીકું ઘર હોવા
છતાં મોટા કાકાને માથે ઘણું દેવું હતું. લાડબા અને બાળકોની જિંદગીમાં ઘણી હાડમારી
હતી.

મોટા કાકાનો દાખલો લઈને વલ્લભભાઈ પણ મહિનામાં બે અપવાસ કરતા અને તે
વખતે પાણી પણ પીતા નહીં. વલ્લભભાઈ પાતળા અને ખડતલ હતા. વચેટ હોવાને કારણે
તેમને કપડાં કે મીઠાઈની વહેંચણી વખતે છેલ્લા અને કામ કરવાનું આવે ત્યારે પહેલા યાદ
કરવામાં આવતા.૮ મોટા બે દીકરા સોમાભાઈ અને નરસિંહભાઈ તેમનાં માબાપની
આશાઓના આધાર હતા, જ્યારે કાશીભાઈ અને ડાહીબા માબાપનાં લાડકાં હતાં.
ઝવેરભાઈથી અઢાર વરસે નાનાં, "શાંત અને પરગજુ"૯ સ્વભાવનાં લાડબાને બાળકો તરફ
નજર નાખવાની ફુરસદ ભાગ્યે જ મળતી. ધણી અને છોકરાંઓ ઉપરાંત ઘરમાં મહેમાનો
અને પાડોશીઓનો આવરો-જાવરો રહેતો. વલ્લભભાઈ કોઈ કોઈ વાર મોટા કાકા જોડે મંદિરે
અથવા ખેતરે જતા. સહુ કોઈ વલ્લભભાઈને કામ સોંપતા. વલ્લભભાઈ સીધા અને ઊંડા
ચાસે હળ ચલાવતાં, યોગ્ય રીતે બિયારણ પેરતાં અને ઢોરઢાંખરને સાચવતાં શીખ્યા.
ખેતરમાં કામ કરતી વખતે બાપ દીકરાને ગણિતના પાડા શીખવતા. થોડા વખત પછી
ઝવેરભાઈએ દુનિયાદારી છોડી દીધી અને તે મંદિરમા જ રહેવા લાગ્યા. માત્ર જમવા માટે
બપોરે ઘેર આવતા. માબાપના સ્નેહથી વંચિત રહેલા વલ્લભભાઈએ૧૦ મોટા ભાઈઓ-
સોમા, નરસી, વિઠ્ઠલભાઈની આજ્ઞા ઉઠાવવી પડતી. વલ્લભભાઈ સામે થાય તો મોટા
ભાઈઓ તેમને "ગાંડો બળદ" કહેતા.૧૧ વિઠ્ઠલભાઈને પાંચ વરસે નિશાળે બેસાડવામાં
આવ્યા. પણ બે વરસે નાના વલ્લભભાઈ તો સાતઆઠ વરસના થતાં સુધી ઘરમાં જ રહ્યા.૧૨
દુનિયામાં ન્યાય કે સમભાવ નથી તેનો અનુભવ વલ્લભભાઈને બહુ નાની ઉંમરથી થવા
લાગ્યો.

કહાનદાસ માસ્તર તરીકે ઓળખાતા કહાનદાસ પટલ નામના સીધાસાદા હેડમાસ્તર માટે
કરમસદમાં સૌને આદરભાવ હતો. આ "હોશિયાર", "શાંત છતાં કડક" અને
સેવાભાવી૧૩ હેડમાસ્તર ગામની પ્રાથમિક શાળા ચલાવતા હતા. ગામનાં છોકરાંઓ
નિશાળમાં અક્ષરજ્ઞાન અને ગણિત શીખતાં. (બેઠા ઘાટનું અને ઢળતા છાપરાવાળું આ
મકાન કરમસદમાં આજે પણ જોઈ શકાય છે. અને તેની આગળ ઊભેલાં લીમડાનાં ઝાડ
વલ્લભભાઈ કરતાં પણ વધારે મોટાં છે.) બીજા શિક્ષકો જુદા હતા. વલ્લભભાઈએ એક
શિક્ષકને સવાલ પૂછ્યો ત્યારે શિક્ષક થૂંક્યા અને તેમણે ગાળ દઈને કહ્યું, "મને શું કામ પૂછે
છે ? જાતે શીખી લેજે."૧૪ વલ્લભભાઈ ચૌદ વરસના થયા ત્યારે ગામમાં નવીસવી શરૂ
થયેલી અંગ્રેજી નિશાળમાં હઠ કરીને જોડાયા અને શિક્ષકોની ઉપેક્ષા કરીને પોતાની જાતે
પુસ્તકો વાંચવા લાગ્યા.

અંગ્રેજી શાળાનાં ત્રણ ધોરણ પૂરાં કર્યાં ત્યારે વલ્લભભાઈ સત્તર વરસના હતા.
વિઠ્ઠલભાઈ નવ વરસના હતા ત્યારે, તેમનાં લગ્ન થઈ ગયાં હતાં. તેમનાં વહુ દિવાળીબા
સોજિત્રાનાં હતાં.૧૫ વલ્લભભાઈનાં લગ્ન થયાં ત્યારે તેમની ઉંમર સત્તરેક વરસની હતી.