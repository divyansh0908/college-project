૧૯૪૭-૪૮/સરટોચ ૪૭૯

મુસલમાનોનો દુશ્મન સમજે છે. પણ આ વાત તદ્દન ખોટી છે. ભારતભરમાં
મુસલમાનોની સલામતી અને કલ્યાણ માટે હું બાંયધરી આપવા તૈયાર છું."

ત્યાર પછી તેમણે કહ્યું કે કાશ્મીર અંગે કોઈક પ્રકારની સમજૂતી થાય તો પોતે તેનો
વિરોધ કરશે નહીં. પણ જે નવી સરહદ અંગે સહમતી થાય તે સ્પષ્ટ રીતે અને ભૌગોલિક
રીતે દૃશ્યમાન હોવી જોઈએ."૨૦૬

કાશ્મીર અંગેનું કેવું સમાધાન પોતે સ્વીકારી લેશે, તેની ચોખવટ વલ્લભભાઈએ ખાનગી
વાતચીતમાં પણ કરી નથી. પણ ગાંધીજીની હત્યા પહેલાં પણ કાશ્મીરના ભાગલા પાડવાની
દરખાસ્તને માઉન્ટબૅટન અને મેનન ટેકો આપતા હતા. પણ મહાત્માજીએ બંનેને જણાવ્યું
હતું કે પોતે તેનો વિરોધ કરશે.૨૦૭ મે માસની આખરમાં માઉન્ટબૅટને ફરી વખત આ વાત
ઉચ્ચારી. તેમને પોતાને ખાતરી હતી કે "ભારત અને હૈદરાબાદ વચ્ચેની સમજૂતી લગભગ
થઈ જવાની અણી પર હતી."૨૦૮ પોતે જાય તે પહેલાં કાશ્મીરનો ઉકેલ આણવાની તેમને
તમન્ના હોય તેમાં નવાઈ નથી. બુશર માઉન્ટબૅટનના દૂત તરીકે વલ્લભભાઈને મળવા ગયા
હતા. આપણે જોઈ ગયા તેમ કાશ્મીરનું સમાધાન સ્વીકારી લેવા માટે વલ્લભભાઈ
સંભાળપૂર્વક અને ખાનગીમાં તૈયાર હતા. વળી હૈદરાબાદનું સમાધાન આવી સમજૂતીની
પૂર્વશરત હતું, અને આ બાબત વલ્લભભાઈને અશક્ય જણાતી હતી. તેમણે બુશરને
જણાવ્યું કે "ભારત સરકારની દરખાસ્ત અંગે નિઝામ સરકાર પાસેથી ખાતરીલાયક
અનુમતિ માઉન્ટબૅટન મેળવી શકશે તેવું પોતાને કદી પણ લાગ્યું નથી."૨૦૯ સમય જતાં
બુશરને જણાઈ આવ્યું કે હૈદરાબાદની બાબતમાં સરદાર સાચા અને માઉન્ટબૅટન ખોટા
હતા. બુશરે નોંધ્યું છે કે "હિંદુસ્તાનની નાડ પારખવાની સરદારની શક્તિ જેટલી વિચક્ષણ
છે તેટલી જ અચૂક છે."૨૧૦ કાશ્મીર અંગે માઉન્ટબૅટને લખ્યું છેઃ

લિયાકત અલી ખાન પંડિત નેહરુને મળવા માટે દિલ્હી આવી રહ્યા હતા.... લિયાકત
અલી ખાન આવ્યા હોત તો કાશ્મીરના ભાગલા પાડીને આ રાજ્યની સમસ્યાનું આખરી
સમાધાન આણવાની વાતને મેં ટેકો આપ્યો હોત. મારી વિનંતી અનુસાર ગોપાળસ્વામી
આયંગર અને વી. પી. મેનને આવું સમાધાન ઠરાવી કાઢ્યું હતું, અને લિયાકત અલી
ખાન તરફથી આવી દરખાસ્ત મૂકવામાં આવે તો ભારતીય પ્રધાનમંડળ તે સ્વીકારી લેશે
તેવું તેમણે મને જણાવ્યું હતું. "આ યોજના તમારા તરફની દરખાસ્ત તરીકે તમે રજૂ
કરો" તેવું લિયાકત અલી ખાનને સૂચવવાનો મારો ઇરાદો હતો.

સ્પષ્ટ છે કે "વિભાજન માટેના નકશા અંગે નેહરુ અને બુશર વચ્ચે ચર્ચા થઈ હતી અને
નકશામાં નિશાનીઓ પણ કરી લેવામાં આવી હતી." પણ માઉન્ટબૅટને નોંધવું પડ્યું કે
"ભારત અને હૈદરાબાદ વચ્ચે સમજૂતી થઈ શકી નહીં.... અને લિયાકત અલી ખાન
બીમાર પડવાથી દિલ્હી આવ્યા નહીં."૨૧૧

અત્યંત શ્રીમંત હોવા છતાં મુફલિસ જેવાં કપડાં પહેરનાર કંજૂસ અને થોડાઘણા શાયર
જેવા હૈદરાબાદના નિઝામ ઉસ્માન અલી ખાનને પોતાની મહત્તાનું સવિશેષ ભાન હતું.