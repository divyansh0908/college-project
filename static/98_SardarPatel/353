૧૯૪૫-૪૭/વિજય ૩૫૩

બિનમુસ્લિમ વિસ્તારમાં સેવા કરે છે. પરિણામે બતાવે છે કે કૉંગ્રેસીઓ કોમી એકતા
માટે પ્રામાણિક રીતે પ્રયાસ કરે, તો આખા હિંદુસ્તાનમાં હિંદુ-મુસ્લિમ એકતાનું જૂનું
વાતાવરણ ફરીથી સજીવન કરી શકાય, તે માટેની ઉત્તમ તક છે.૫૦

પણ ખુદ સરદારે પોતે પણ મુસલમાન સમાજમાં બહુ જ ઓછું કામ કર્યું હતું.
બાકરોલમાં મુસલમાન નોકર, કરમસદનો મુસલમાન ભાડૂત, સાબરમતી આશ્રમના કુરેશી,
અને અબ્બાસ તૈયબજી, દા. અન્સારી, ગફ્ફારખાન, મૌલાના આઝાદ જેવા કેટલાક
મુસલમાનો તેમના પરિચિત હતા. પણ સરદાર મુસલમાનોની દુનિયામાં ફર્યા ન હતા. અને
કોઈ મુસલમાન તેમના જગતમાં પ્રવેશ્યા ન હતા. ગાંધીજી હંમેશાં હિંદુઓ અને
મુસલમાનોના પ્રતિનિધિ બનવાનો પ્રયાસ કરતા હતા. "હું કેવળ હિંદુ તરીકે વાત કરી શકું
નહીં,... હું તો કેવળ ભારતીય તરીકે જ બોલી શકું."૫૧ વલ્લભભાઈએ કદી
મુસલમાનોના પ્રતિનિધિ બનવાનો કે હોવાનો દાવો પણ કર્યો નથી. હિંદુ તરીકે બોલવાનું
તેમને વધારે સ્વાભાવિક જણાતું હતું.

સમ્રાટ સામે લડાઈ ચલાવવા માટે સન ૧૯૪૫ની આખરમાં આઝાદ ફોજના ત્રણ અફસરો
સામે કામ ચલાવવામાં આવ્યું. તેમાં એક હિંદુ, એક મુસલમાન, એક શીખ હતો. કૉંગ્રેસે
તેમના બચાવનું કામ ઉપાડી લીધું અને તેમાં ભૂલાભાઈની રાહબરી નીચે અનેક વિખ્યાત
ધારાશાસ્ત્રીઓએ કામ બજાવ્યું. જવાહરલાલ પણ તેમાં સામેલ હતા. આ ખટલો દિલ્હીના
લાલ કિલ્લામાં ચાલ્યો, પણ આખા હિંદુસ્તાનની આંખ તેના પર ચોંટી હતી. આ ખટલાને
કારણે આરોપીઓ, આઝાદ હિંદ ફોજ, કૉંગ્રેસ અને દેશની આઝાદી માટે લોકલાગણીમાં
જબરદસ્ત ભરતી આવી. સન ૧૯૪૬ના મે માસમાં ગુજરી જવાના હતા તે ભૂલાભાઈના
અવિસ્મરણીય પ્રયાસ છતાં અને જીવનભરની ઓજસ્વી વકીલાતના કળશ જેવી રજૂઆત
છતાં, આ ત્રણે આરોપીઓને આજીવન દેશનિકાલની સજા આપવામાં આવી. પણ આ
સજાનો અમલ કરવામાં આવ્યો નહીં. જનતામાં અને લશ્કરમાં પણ આરોપીઓ માટે કેટલી
તીવ્ર લાગણી હતી તે સરકારના ધ્યાનમાં આવ્યું હતું.૫૨ જાન્યુઆરીની શરૂઆતમાં આ ત્રણે
આરોપીઓને મુક્ત કરવામાં આવ્યા.

સરકારે નમતું છોડ્યું, તેના પરથી વલ્લભભાઈને ઇશારો મળ્યો કે "આઝાદી નજીક
આવી ગઈ છે અને હવે હિંદવાસીઓએ તે ઉપાડી લેવાની રહે છે." આની પહેલાં પણ
તેમણે કહ્યું હતું કે હવે તો "આપણે અંગ્રેજોને બિસ્ત્રા વીંટાળી લેવાની અને ચાલતા થવાની
મદદ" કરવાની રહે છે. નેહરુ વધારે નિરાશ હતા, પણ તેમનું આકલન ભૂલભરેલું હતું. લૂઈ
ફિશરે પાછળથી ક્હ્યું છે : "સન ૧૯૪૬માં નેહરુએ મને જણાવ્યું હતું કે અંગ્રેજો આ દેશ
છોડીને જવાના નથી."૫૩ તેમના આવા મૂલ્યાંકન છતાં વલ્લભભાઈની ભાષા જલદ હતી.
પોતાની ૭૦મી વરસગાંઠે "ભારત છોડો"ની જાહેરાત થઈ હતી તે સ્થળેથી પ્રવચન કરતાં
તેમણે કહ્યું :

ચૂંટણી પછી પણ કૉંગ્રેસ શાંત બેસવાની નથી.... હિંદુસ્તાનની સમસ્યાનો આખરી
ઉકેલ તાત્કાલિક થાય તેવી માગણી કૉંગ્રેસ કરવાની છે. આવો ઉકેલ આવે નહીં અને
હિંદુસ્તાનની આગેકૂચમાં અંગ્રેજ સરકાર વધારે વિઘ્નો ઊભાં કરે, તો ખચીત જ માનજો

પ.૨૩