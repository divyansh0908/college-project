૧૯૩૪-૩૯/અધિષ્ઠાતા ૨૫૩

વિરોધ થયો. રાજાજી અને રાજેન્દ્રપ્રસાદ ઉપરાંત અન્ય પાંચ સભાસદો પણ વલ્લભભાઈ
જેવો મત ધરાવતા હતા અને છ સભાસદોએ તો રાજેન્દ્રપ્રસાદ મારફતે પોતાનાં રાજીનામાં
પણ મોકલી આપ્યાં.

રાજેન્દ્રપ્રસાદ આ જૂથના પ્રવક્તા હતા અને વલ્લભભાઈ તેનું ચાલક બળ હતા. કારોબારી
અંગે જવાહરલાલે કરેલી ટીકાથી આપણે સહુ "નામોશીભરી સ્થિતિમાં મુકાયા છીએ અને
હું પોતે તો આ સ્થિતિ સાંખી શકું તેમ નથી" તેવું વલ્લભભાઈએ રાજેન્દ્રપ્રસાદને લખ્યું.૪૭
જવાહરલાલનું વલણ ઘણી વખત ઉદ્વેગકારક હોવા છતાં નેહરુ જોડેનો મતભેદ શબ્દોથી નહીં
પણ કાર્યોથી પ્રગટ કરવાની કળા વલ્લભભાઈ જાણતા હતા.૪૮ નેહરુ માટે પોતાની
માન્યતાઓ "કચડી નાખવાનું"૪૯ અશક્ય હતું. અને તેમના ઝઘડાળુ પ્રશંસકો પણ તેમની
ટીકા કરવા લાગ્યા હતા. ઉદાહરણ તરીકે ઉત્તર પ્રદેશના રફી અહમદ કિડવાઈએ આક્ષેપ કર્યો
કે "અગાઉની કારોબારી કરતાં જવાહરલાલે પસંદ કરેલી કારોબારી વધારે રૂઢિચુસ્ત છે."૫૦

રાજીનામાંઓ અને પ્રસાદના કાગળથી જવાહરલાલે પોતાનું રાજીનામું આપવાની
દરખાસ્ત રજૂ કરી. પણ ગાંધીજી વચ્ચે પડ્યા અને બધાં રાજીનામાં તથા રાજીનામું
આપવાની દરખાસ્ત પાછાં ખેંચી લેવામાં આવ્યાં. મહાત્માજીએ નેહરુને જણાવ્યું કે આ
આખુંયે "પ્રકરણ શોકમિશ્રિત પ્રહસન" જેવું જણાય છે. "પોતાની અને પોતાના સાથીઓ
વચ્ચે પસંદગી કરવાનો પ્રસંગ મહાસમિતિમાં ઊભો થવા દેવો નહીં" તેવી સલાહ
મહાત્માજીએ નેહરુને આપી. "તમારા સાથીઓ અસહિષ્ણુતા માટે દોષિત હોય તો
તમારામાં પણ અસહિષ્ણુતા ઘણા મોટા પ્રમાણમાં છે. તમારા લોકો વચ્ચેની પરસ્પર
અસહિષ્ણુતાનો હિંદુસ્તાનને ભોગ બનાવશો નહીં."૫૧ આ કટોકટી પછી દોઢ મહિને
વલ્લભભાઈ, નેહરુ તથા અન્ય આગેવાનોએ સર્વસંમતિથી સન ૧૯૩૭ની શરૂઆતની ચૂંટણી
માટેનો કૉંગ્રેસનો ઢંઢેરો ઘડી કાઢ્યો.

વલ્લભભાઈનો ગાંધીજી પર પત્ર, ૨૬-૮-૩૬ : આ વખતે અમારું કામ સુંદર રીતે ચાલી
રહ્યું છે.... આ વખતે કુટુંબમેળા જેવું વાતાવરણ છે. ચૂંટણીનો ઢંઢેરો લગભગ
સર્વસંમતિથી ઘડાયો અને મંજૂર કરી લેવામાં આવ્યો.... જવાહરલાલનાં જેટલાં વખાણ
કરું તેટલાં ઓછાં છે. તેમની જોડે સહકાર કરવામાં અમને જરા પણ મુશ્કેલી પડી નથી.૫૨

માર્ચ મહિનામાં વલ્લભભાઈ ન્યુમોનિયાથી પટકાઈ પડ્યા. નવી દિલ્હીમાં બિરલા
હાઉસમાં તેમણે પખવાડિયું ગાળ્યું. લખનૌ પછી બીમારીએ ઊથલો માર્યો. વરસની
શરૂઆતમાં વલ્લભભાઈની સેવાનો બદલો વાળવા માટે ગાંધીજી મે મહિનામાં પોતાના
મિત્રને આરામ કરવા માટે બેંગલોર નજીક નંદી ટેકરીઓમાં લઈ ગયા. જુલાઈ મહિનાની
આખરે વલ્લભભાઈએ "બૉમ્બે હૉસ્પિટલ"માં નાકનું ઑપરેશન કરાવ્યું. આ ઑપરેશન
બાદ વલ્લભભાઈનો દેખાવ બદલાઈ ગયો. ઑપરેશન માટે તેમની ઢળતી મૂછ સફાચટ કરી
નાખવામાં આવી હતી. ત્યાર પછી વલ્લભભાઈએ મૂછ રાખી નહીં. આનું કારણ પૂછવામાં
આવે ત્યારે કહેતા કે "હું સમાજવાદી થઈ ગયો છું." ઘણાખરા સમાજવાદીઓ મૂછ
રાખતા નહીં તેનો આ આડકતરો ઉલ્લેખ હતો. ૫૩

સન ૧૯૩૬ના સપ્ટેમ્બરમાં તેમને જમનાલાલ બજાજ સાથે ઝઘડો થયો. સરદાર
ગાંધીજીને મળવા ગયા હતા ત્યારે ઘનશ્યામદાસ બિરલાને વર્ધા બોલાવવાની વલ્લભભાઈની