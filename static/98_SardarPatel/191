૧૯૨૯-૩૪/રાજકેદી ૧૯૧

એક જ મર્દાનગીભર્યો વિકલ્પ હતો. આ ઉત્સાહનો પ્રતિભાવ અન્ય ગામોના પાટીદારોમાં
જણાયો. પણ બારૈયાઓ, પાટણવાડિયા તથા અન્ય ખેડૂતોમાં દેખાયો નહીં. આ લોકો
પાસે જમીન હતી નહીં અથવા તેઓ દેવામાં એટલા ડૂબ્યા હતા કે તેમની માલિકી નામ
માત્રની હતી. મહેસૂલ ન ભરવા માટે બારૈયાની જમીન જાય તો શાહુકાર તે જમીન પડાવી
લેવાનો સંભવ હતો. પણ પાટીદારની જમીન જાય તો બીજા પાટીદારો તેનું વેચાણ કે ખેડાણ
થવા દેતા નહીં. તેથી મહેસૂલ ન ભરવાની લડતમાં જોડાવા માટે આનાકાની કરનાર
બારૈયાઓ મીઠાની લડતમાં ઠેકી પડ્યા. બારૈયા માટે મીઠું માત્ર પરદેશી શાસનનું પ્રતીક ન
હતું. વરસે આઠ દિવસની તેમની આવક મીઠા પાછળ ખર્ચાઈ જતી. મીઠાની લડતની
સાદગી અને નાટ્યાત્મકતાથી પાટીદારો પણ આકર્ષાયા પણ મહેસૂલ નકારવાની લડત
છોડવાનું પાટીદારો માટે અઘરું થઈ પડ્યું.

દાંડીયાત્રા વચ્ચે રાસ ગામ આવતું હતું. માર્ચની ૧૯મી તારીખે ગાંધીજી સાથીઓ સાથે
રાસ ગામ આવ્યા, ત્યારે ત્યાંના રહેવાસીઓએ મહેસૂલ નકારવાની પરવાનગી માગી.
તેમના આગેવાન આશાભાઈ લલ્લુભાઈ પટેલ બહુ મક્કમ સ્વભાવના માણસ હતા. અત્યારે
મહેસૂલ નકારવાની લડત અને સન ૧૯૨૮ના બારડોલી સત્યાગ્રહ પ્રયાસ કર્યો. બારડોલીની
લડત મર્યાદિત હતી અને આર્થિક અન્યાય નિવારવા માટે શરૂ થઈ હતી. ગાંધીજીએ
આશાભાઈ અને બીજાઓને સમજાવ્યું કે "હવે તો આપણે સરકારને હાંકી કાઢવાની વાત
કરીએ છીએ."૫૩ બારડોલીમાં સરકારે કડક પગલાં લીધાં હતાં પણ હવે તો સરકાર તમામ
મર્યાદા વટાવી દેશે.

પણ રાસના લોકો અણનમ રહ્યા અને ગમે તે જોખમ ઉઠાવવા તૈયાર હતા. નવજીવનમાં
ગાંધીજીએ લખ્યું કે રાસના લોકો "અસંભવને સાકાર કરવા માગે છે." વલ્લભભાઈ,
પંડ્યા અને રવિશંકર મહારાજના જિલ્લા માટે આ સ્વાભાવિક પણ ગણાય અને તેથી પોતે
આ પ્રયાસની આડે આવવા ચાહતા નથી. બોરસદ તાલુકાનાં બીજાં તેર ગામો પણ મહેસૂલ
નકારવાની લડતમાં રાસ સાથે જોડાયાં. વડોદરાના કારણે આ લડતમાં મોટો ભાગ ભજવ્યો.
રાસના ઘણા ખેડૂતોના સગાઓ વડોદરાનાં સીસવા અને ઝારોળા ગામમાં રહેતા હતા. અને
આ ગામો રાસના ગોળનાં ગામો હતાં. ગાડામાં માલસામાન ભરીને સીસવા કે ઝારોળામાં
રહેતા સાળા કે બનેવીને ઘેર પહોંચાડવામાં અડધા કલાકનો જ સમય લાગે તેમ હતું.

ગાંધીજીની આશંકાના કારણે બોરસદ તાલુકા પૂરતી મર્યાદિત રાખવામાં આવેલી મહેસૂલ
નકારવાની લડત, ગાંધીજીની ધરપકડ પછી અન્યત્ર પણ શરૂ કરવામાં આવી. મે માસની
૧૦મી તારીખે બોરસદ તાલુકાએ નાકરની લડત શરૂ કરવાનો ઠરાવ કર્યો. મે માસની ૧૮મી
તારીખે મહાસમિતિએ આ લડતને કૉંગ્રેસનો ટેકો હોવાનું જાહેર કર્યું. મે માસની ૩૧મી
તારીખે ખેડાના કિસાનોએ નડિયાદમાં સંમેલન ભરીને ઠરાવ કર્યો કે વલ્લભભાઈ અને
મહાત્માજીને છોડવામાં ન આવે ત્યાં સુધી કરવેરા ભરવા નહીં. મોટા ભાગે તો આ ઠરાવ
માત્ર શાબ્દિક હતો, કારણ કે ડિસેમ્બર સુધી કોઈ વેરો ભરવાનો હતો નહીં. પણ નડિયાદ
અને બોરસદનાં કેટલાંક ગામોમાં અને રાસ ગામે પણ ગયા વરસનું મહેસૂલ ભરાયું ન હતું
અને તેથી આ ઠરાવથી સરકાર મૂંઝવણમાં પડી. નવી દિલ્હીથી ગૃહમંત્રી એમર્સને જૂનની
આખરમાં મુંબઈ સરકારને લખી જણાવ્યું કે "મહેસૂલ ન આપવાનો ઇનકાર વધારે વ્યાપક
વિસ્તારમાં ફેલાય તો સવિનય કાયદાભંગની લડતના બીજા કોઈ અંગ કરતાં સરકારને વધારે