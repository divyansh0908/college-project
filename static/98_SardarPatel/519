૧૯૪૮-૫૦/સિપાહી ૫૧૯

વખોડવાથી તેના ભાગ બનનારની દશા વધારે બૂરી થશે."૧૩૧ રોમાંચવાદના પુરસ્કર્તા નેહરુ,
આંતરરાષ્ટ્રીયવાદના ટેકેદાર નેહરુ ઓજસ્વી પ્રજાને કારાગૃહની શાંતિ જાળવવાની શિખામણ
દઈ રહ્યા હતા, જ્યારે વાસ્તવવાદી વલ્લભભાઈએ લખ્યું કે "ભારતવાસીઓ પર ભરોસો
મૂકનાર લોકોનો આપણે દ્રોહ કર્યો છે." સન ૧૯૫૦ના ઉનાળા સુધી જે વિકલ્પ હાથવગો
હતો તેના પ્રત્યે દુર્લક્ષ કરવાથી તિબ્બતના લોકો અસહાય બની ગયા અને આ અસહાયતાને
લીધે ભારત પર જે જોખમ ઊભું થયું તે બંને માટે ભારતના આગેવાનો પણ જવાબદાર તો છે
જ. તિબ્બતના પતન પહેલાં દસ માસ અગાઉ લંડનના ઇકોનૉમિસ્ટ નામના અખબારે લખ્યું
હતું કે :

સન ૧૯૧૨થી ચીન પાસેથી સંપૂર્ણ સ્વાધીનતા મેળવીને ટકાવી રાખનાર તિબ્બત સ્વતંત્ર
રાષ્ટ્ર ગણાવાનો મજબૂત દાવો કરી શકે છે... પણ આ બાબતમાં ભારતે સૌથી આગળ
ચાલવું પડશે.... પોતાની અને ચીન વચ્ચેના ઊંટિયા રાજ્ય તરીકે તિબ્બતની
સ્વાધીનતાને ટેકો આપવાનું ભારત ઠરાવે તો બ્રિટન-અમેરિકા પણ સ્વતંત્ર રાષ્ટ્ર તરીકેની
રાજદ્વારી સ્વીકૃતિ તિબ્બતને આપવાનું પગલું ભરી શકે.૧૩૨

સન ૧૯૪૯ના જૂન માસમાં વલ્લભભાઈએ નોંધ્યું હતું કે તિબ્બત લાંબા સમયથી ચીનથી
અલગ પડી ગયું છે. તેથી વલ્લભભાઈ કદાચ આવો વિકલ્પ અપનાવવાનો વિચાર કરી શક્યા
હોત; પણ નેહરુ તે માટે તૈયાર ન હતા. તેમની વિદેશનીતિની આધારશીલા એ હતી કે
ચીનને મૂંઝવણમાં મૂકવું નહીં. તિબ્બતની સ્વાયત્તતાનો હ્રાસ થશે તેવી વલ્લભભાઈની
આગાહી સમય જતાં સાચી પડી. દલાઈ લામાએ સન ૧૯૫૯માં વિદેશવાસ સ્વીકારવો
પડ્યો. વલ્લભભાઈએ જેનો ભય સેવ્યો હતો અને નેહરુએ જેની સંભાવના નકારી કાઢી હતી
તે લશ્કરી હુમલો પણ ત્રણ વરસ પછી આવી પડ્યો. નેહરુ આ વખતે પણ વડા પ્રધાન હતા,
પણ વલ્લભભાઈ બાર વરસ અગાઉ અવસાન પામ્યા હતા.

હૃદયરોગના હુમલા પછી વલ્લભભાઈની દિનચર્યા બદલાઈ ગઈ. સવારના ઝડપથી
ચાલતા ફરવા જવાને બદલે કંપાઉન્ડમાં થોડું ફરતા અથવા કુતુબમિનાર સુધી મોટરમાં જઈ
આવતા. બપોરે જમ્યા પછી થોડો વખત પડી રહેતા અથવા સૂઈ જતા. ઉત્તર વિભાગ
(સરકારી કચેરી) બહુ થોડા વખત માટે જતા અને બહુ જ ઓછા કાગળો સ્વહસ્તે લખતા.
ઉનાળામાં મોટે ભાગે દેહરાદૂન ચાલ્યા જતા. સન ૧૯૪૮માં આરામ માટે ગયા હતા તેમ
સન ૧૯૪૯માં સવા બે મહિના અને સન ૧૯૫૦માં સવા મહિનો ત્યાં જઈને રહ્યા. કામ અને
મુલાકાતીઓ તેમની પાછળ પાછળ આવતાં અને નેહરુ પરદેશ ગયા હતા ત્યારે
વલ્લભભાઈએ એક વખત પ્રધાનમંડળની બેઠક પણ દેહરાદૂનમાં બોલાવી હતી. છતાં આ
વાતાવરણમાં જૂની સાંભરણો તાજી કરવાનો, આડીઅવળી વાતો કરવાનો, અને ક્યારેક
પત્તાં રમવાનો સમય પણ મળી રહેતો હતો. આ સ્થળે મણિબહેન, શંકર અને ક્યારેક
મહાવીર ત્યાગી પણ તેમની જોડે રહેતાં. વરસની બીજી મોસમમાં વલ્લભભાઈ હવાફેર માટે
અને દાકતરોની સલાહ માટે મુંબઈ જતા, અથવા વચ્ચે રસ્તામાં અમદાવાદ ઊતરીને બીજા
બધાને, ખાસ કરીને કાનૂગાદંપતીને મળવા જતા. એક પ્રસંગે નૌકાદળના "દિલ્હી"