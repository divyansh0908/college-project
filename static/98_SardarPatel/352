૩૫૨ પટેલ

ચૂંટણીના પરિણામે દર્શાવ્યું કે વાયવ્ય સરહદ સિવાય બધા વિસ્તારમાં મુસ્લિમ મતદારો
લીગની સાથે છે. બિન-મુસ્લિમ મતદારો પૂરેપૂરા કૉંગ્રેસની સાથે હતા. કૉંગ્રેસને મધ્યસ્થ
ધારાસભામાં ૫૬ અને પ્રાંતિક ધારાસભાઓમાં ૯૩૦ બેઠકો મળી. પણ મધ્યસ્થ
ધારાસભામાં મુસલમાનોની ૩૦માંથી ૩૦ બેઠકો લીગને મળી અને પ્રાંતોમાં ૫૦૭માંથી ૪૨૭
મળી. સન ૧૯૩૭માં અતિશય કંગાળ વિજય મેળવનાર લીગ સન ૧૯૪૬માં કૉંગ્રેસની મુખ્ય
હરીફ બની ગઈ અને મુસ્લિમ કોમનો અવાજ હોવા અંગે શંકાને સ્થાન રહ્યું નહીં. આ
ફતેહનાં અનેક કારણો હતાં. પ્રાંતોમાં સ્થપાયેલા કૉંગ્રેસી શાસનની હિંદુ રાજ તરીકેની છાપ
ઊપસી હતી. આ પ્રધાનમંડળોએ રાજીનામાં આપી દીધાં પછી લીગને ખુલ્લું મેદાન મળી
ગયું હતું. જિન્નાહની પકડ મજબૂત હતી. ઇસ્લામ ખતરેમેં હૈ તેવું સૂત્ર લોકપ્રિય હતું. જે
કોમની પાસેથી અંગ્રેજોએ સત્તા પડાવી લીધી હતી, તે કોમને સત્તા પાછી સોંપવી જોઈએ
તેવી ભાવના મુસલમાનોમાં હતી. કૉંગ્રેસ અને સરકાર વચ્ચેના સંબંધો હિટલરના યુદ્ધે તોડી
નાખ્યા હતા.✶ લડાઈ શરૂ થયા પછી અંગ્રેજોએ લીગને પ્રોત્સાહન આપ્યું હતું. "ભારત
છોડો" આંદોલનથી મુસલમાનો અને સરકાર બંને ગભરાયાં હતાં અને તેથી એકબીજાની
નજીક આવ્યાં હતાં. મહાત્માજી જિન્નાહના દરવાજે માગવા ગયા હતા. સિમલામાં વૅવેલે
પણ જિન્નાહ પાસે શરણાગતિ સ્વીકારી હતી. આ ઉપરાંત બીજાં કારણો પણ હતાં.
હિંદુસ્તાન આઝાદીની નજીક આવતું ગયું તેમ મુસલમાનો ભારતથી અળગા પડતા ગયા તેવું
કહી શકાય.

આઠ પ્રાંતોમાં કૉંગ્રેસી સરકારો સ્થપાઈ અને પંજાબમાં કૉંગ્રેસે અકાલી પક્ષ તથા
યુનિયનિસ્ટ પક્ષ જોડે ભાગીદારી કરી. ખીઝર હયાત ખાન મુખ્ય પ્રધાન બન્યા. બંગાળ અને
સિંધનો કબજો લીગ અને તેના મિત્રપક્ષોને મળ્યો. હિંદુ-મુસલમાન તિરાડને ધિક્કારનાર
કૉંગ્રેસીઓને વાયવ્ય સરહદના પ્રાંતમાં ઊજળી આશા દેખાઈ. આ પ્રાંતમાં પાકિસ્તાનના
મુદ્દા પર લડાયેલી ચૂંટણીમાં ખાન ભાઈઓએ લીગને હરાવી. વાયવ્ય સરહદના કૉંગ્રેસી
આગેવાન પર લખાયેલા પત્રમાં વલ્લભભાઈએ "જબરદસ્ત મુશ્કેલીઓ વટાવીને
મેળવવામાં આવેલી ઓજસ્વી ફતેહ"નો ઉલ્લેખ કર્યો અને આશા દર્શાવી કે "વાયવ્ય
સરહદ પ્રાંતમાં લીગની કબર થશે." ૪૮

હિંદુ-મુસ્લિમ એકતા ન હોય ત્યાં પણ તેની કલ્પનામાં રાચનાર જવાહરલાલ કરતાં
અળગા પડીને વલ્લભભાઈ વાસ્તિવક હકીકતોનો નિખાલસ સ્વીકાર કરી લેતા. પોતાનાં
ઉચ્ચારણોને બિન-સાંપ્રદાયિક પડીકામાં વીંટવાં જરૂરી નથી, તેવું તેમને લાગતું હતું.
દાખલા તરીકે સામાન્ય બેઠકોને હિંદુ બેઠક ગણાવવામાં તેમને અગવડ દેખાતી નહીં.૪૯ પણ
હિંદુ-મુસલમાન સમજૂતી અંગેની આશા વલ્લભભાઈએ હજુ છોડી ન હતી. બિહાર અને
ઉત્તર પ્રદેશના કેટલાક મુસ્લિમ વિસ્તારોમાં કૉંગ્રેસને મળેલા વિજયથી આશાવંત થઈને
તેમણે બિહારમાં ઉદ્યોગ સંભાળનાર ઉદ્યોગપતિને માર્ચની આખરમાં લખ્યું :

કૉંગ્રેસીઓએ ગ્રામવિસ્તારમાં કામ કર્યું નથી, અને શહેરી વિસ્તારોમાં પણ તેઓ

✶ "ગાંધીજી અને લિન્લિથગો વચ્ચે સોદો થવાનો હતો. નસીબે અમને યારી આપી. લડાઈ
કોઈને ગમતી નથી પણ અમારા માટે તો ગુપ્ત વરદાન જેવી બની ગઈ." જિન્નાહ, સન ૧૯૪૫.
ફિલિપ્સ અને વેઇનરાઇટ, ધી પાર્ટિશન ઑફ ઇન્ડિયા, પાન ૨૮૬.૪૭