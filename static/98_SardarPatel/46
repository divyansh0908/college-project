૪૬ પટેલ

મ્યુનિસિપાલિટીમાં પણ મારા હાથે ઘણું કામ થાય છે, પણ (ખેડા જિલ્લાના ખેડૂતોની
લડત) આ બંને કરતાં વધારે મહત્ત્વની છે. વકીલાત અને પૈસા તો આજે છે અને કાલે ન
હોય, અથવા મારા વારસદાર પૈસા ઉડાવી દેશે. તેથી મારે તેમને માટે પૈસા કરતાં પણ
વધારે મોટો વારસો મૂકી જવો જોઈએ.૧૫૨

ગાંધીજીની આશા ફળી. વલ્લભભાઈના મિત્ર અને તેમના ચરિત્રકાર* નરહરિ પરીખે
નોંધ્યું છે કે "વલ્લભભાઈએ સેવા આપવાનું નક્કી કર્યું, તેનાથી ગાંધીજી અત્યંત રાજી
થયા."૧૫૩ અથવા વલ્લભભાઈનાં દીકરીએ ટૂંકમાં કહી નાખ્યું તેમ બધું છોડી દઈને ખેડા
સત્યાગ્રહમાં પોતાનો બધો સમય ગાળે તેવા કોઈ માણસને મહાત્મા ગાંધી શોધી રહ્યા
હતા.... મારા પિતાએ પોતાની સેવા આપવાની દરખાસ્ત કરી અને આ દરખાસ્ત સ્વીકારી
લેવામાં આવી.૧૫૪ અથવા વલ્લભભાઈએ કહ્યું છે તેમ આખરે હું સેનામાં જોડાઈ ગયો અને
સાતઆઠ મહિના માટે ખેડા ગયો.૧૫૫

આ રીતે વલ્લભભાઈ ગાંધીજી સાથે જોડાયા. સન ૧૯૩૮માં તેમણે કહ્યું કે "હું જ્યારે
ગાંધીજી સાથે જોડાયો ત્યારે લાકડાં સળગાવીને મારું કુટુંબ, મારી વકીલાત, મારી પ્રતિષ્ઠા
અને મારું સર્વસ્વ મેં આગમાં હોમી દીધું. આ બધાંમાંથી રાખ સિવાય બીજું કશું બચશે કે
નહીં તેની મને ખબર ન હતી."૧૫૬ વલ્લભભાઈએ સન ૧૯૧૮ના જાન્યુઆરીની ૯મી
તારીખે પોતાનો નિર્ણય કર્યો. એકતાલીસ વરસ પછી (ભારતને આઝાદી મળ્યા બાદ તેમ જ
સરદાર પટેલ અને મૌલાના આઝાદના અવસાન પછી) મૌલાના સાહેબે લખેલું પુસ્તક
પ્રસિદ્ધ થયું. ઇન્ડિયા વિન્સ ફ્રીડમ નામના આ પુસ્તકમાં ગાંધી-પટેલના સંબંધોની શરૂઆત
અંગે જુદી રજૂઆત કરવામાં આવી છે :

સરદાર પટેલ સર્વાંશે ગાંધીજીનું સર્જન હતા.... વલ્લભભાઈ ગુજરાતમાં અનેક
વકીલોમાંથી એક હતા. દેશના જાહેર જીવનમાં તેમને રસ ન હતો અને તેમનું કશું સ્થાન
પણ ન હતું. ગાંધીજી અમદાવાદમાં સ્થાયી થયા ત્યારે તેમણે પટેલને પસંદ કર્યા અને
ધીમે ધીમે તેમનું ઘડતર કર્યું. પટેલ જે કંઈ હતા તે કેવળ ગાંધીજીના થકી હતા.૧૫૭

ઉપર આપેલી હકીકતો મૌલાનાની રજૂઆતને ખોટી ઠરાવે છે. પણ મૌલાના સાહેબને
પોતાની વાતમાં શ્રદ્ધા હતી ખરી ? પોતાનો ગ્રંથ લખ્યા અગાઉ આઠ વરસ પહેલાં તેમણે
પટેલને ભારતના "અતિ મૂલ્યવાન રત્ન" ગણાવ્યા હતા અને સન ૧૯૧૮માં તેમના
નિર્ણયનો પણ ઉલ્લેખ કર્યો હતો :

પોતે માત્ર અંગત સુખ માટે જીવશે કે દેશને ખાતર જીવશે તેવા હરેક માણસની સામે
ઊભા થતા બે વિકલ્પમાંથી તેમણે આ માર્ગ પસંદ કર્યો અને રાષ્ટ્રને પસંદગી આપી.૧૫૮

મૌલાના સન ૧૯૫૭ કરતાં સન ૧૯૫૦ના ડિસેમ્બરમાં સત્યની વધારે નજીક હતા. સન

* કઠલાલના શંકરલાલ પરીખના નાના ભાઈ.