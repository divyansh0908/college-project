૧૯૧૮-૨૨/સાથીદાર ૯૩

તેવું ગાંધીજીએ કહ્યું. સન ૧૯૨૦ના ઑગસ્ટના પોતાના ભાષણમાં વલ્લભભાઈએ હાર્ડિંજ
દંપતીનો સ્પષ્ટ ઉલ્લેખ કર્યો હતો. ફેબ્રુઆરીમાં પોતે ભરેલા પગલાં અંગે મહાત્માજીએ કહ્યું
કે આ પગલું દર્શાવે છે કે "અસહકારમાં અંગ્રેજોનો વિરોધ નથી. અને અંગ્રેજ કે હિંદી કોઈએ
કરેલાં સુકૃત્યો અમારી સ્મૃતિમાં સચવાઈ રહેવાનાં છે."૧૪૨ પોતાના આંદોલનનું અહિંસાપણું
જળવાઈ રહે અને હિંદુઓની ચિંતા ઓછી થાય તે માટે અલીભાઈઓએ પોતાનાં
ઉચ્ચારણોમાં પ્રગટ થતી "બિનજરૂરી ઉશ્કેરણી" માટે દિલગીરી જાહેર કરવી, તેવું
ગાંધીજીએ કહ્યું. અલીભાઈઓએ તેમની સલાહ સ્વીકારી અને જાહેર રીતે દિલગીરી દર્શાવી
ત્યારે ભારતમંત્રી મોન્ટેગ્યુએ રીડિંગને પોતાનું વિચક્ષણ નિરીક્ષણ લખી જણાવ્યું :

ગાંધીના આગ્રહને કારણે તેમણે (અલીભાઈઓએ) દિલગીરી વ્યક્ત કરી છે તેવું મારું
માનવું છે. આ દિલગીરી જાહેર કરીને તેમણે ગાંધી જોડેનો સંબંધ તૂટી પડતો અટકાવ્યો
છે. પણ આને કારણે તેમના મનમાં દ્વેષભાવ રહી જશે, તે બહુ સારું થશે.૧૪૩

ભારતના મુસલમાનો જેને માટે મરી ફીટવા તૈયાર હતા તે તુર્કીના સુલતાનની અવનતિ
શરૂ થઈ ચૂકી હતી. તુર્કીના ભાગ્યવિધાતા તરીકે આગળ આવી રહેલા મુસ્તફા કમાલે
પોતાની સરકાર સ્થાપી હતી. મુસ્તફા કમાલે સુલતાન માટે હલકી ભાષા વાપરી અને
સુલતાને તેને ફાંસીની સજા ફરમાવી. અંગ્રેજોના ટેકાથી લડી રહેલી ગ્રીક સેનાનો પરાજય
કરનાર કમાલ સાથે ભાગીદારી કરવાની સલાહ સુલતાનને આપવામાં મહમ્મદ અલી અને
ગાંધીજી એકમત હતા. જુલાઈમાં અલીભાઈઓની આગેવાની તળે ભારતના
ખિલાફતવાદીઓનું સંમેલન કરાંચીમાં મળ્યું. કમાલની અંગોરા સરકાર સામે બ્રિટન લશ્કરી
કારવાઈ શરૂ કરશે તેવી સંભાવના અંગે વિચારણા કરીને સંમેલને ફેંસલો આપ્યો કે આ
સંજોગોમાં "અંગ્રેજ સેનામાં જોડાવા માટે અથવા તેને સહાય આપવા માટે "શરિયતે
મુસલમાનોને મનાઈ ફરમાવી છે.૧૪૪ આ રાજદ્રોહ માટે અલીભાઈઓની ધરપકડ કરવામાં
આવી. તેમના પર કામ ચલાવવામાં આવ્યું અને તેમને સજા થઈ. ખટલો ચાલતો હતો ત્યારે
મહમ્મદ અલીનો બચાવ એવો હતો કે પોતે કુરાનના આદેશ પાળ્યા છે અને સમ્રાટ કરતાં
ખિલાફતને ચડિયાતી લેખી છે. મહમ્મદ અલીને આ વખતે ખબર ન હતી કે જે માણસ-
(મુસ્તફા કમાલ)ને માટે થઈને પોતે મુસલમાનોને લશ્કરમાંથી નીકળી જવાની સલાહ
આપી છે તે કમાલ જાતે જ ખિલાફતનો નાશ કરવા ચાહે છે.

મહમ્મદ અલીની ધરપકડ દક્ષિણ ભારતમાં વોલ્ટૈર મુકામે ૧૪મી સપ્ટેમ્બરે થઈ.
મોપલા વિદ્રોહને કારણે મહાત્માજી જોડે મહમ્મદ અલી મલબાર જવા નીકળ્યા હતા.
મહાત્માજી માટે મહમ્મદ અલીની ધરપકડ લડતને ઉગ્ર બનાવવા માટેનો સંકેત હતો.
મહાત્માજીએ આકરી ભાષા વાપરી :

અલીભાઈઓ પર સિપાહીઓની વફાદારીને જફા પહોંચાડવાનો અને રાજદ્રોહી
ઉચ્ચારણોનો આક્ષેપ મુકાયો છે.... પણ રાજદ્રોહ તો કૉંગ્રેસનો ઉદ્દેશ થઈ પડ્યો છે.
દરેક અસહકારીએ સરકાર સામે અસંતોષ જગાવવાની પ્રતિજ્ઞા લીધી છે. આ કોઈ નવી
વાત નથી. લૉર્ડ ચેમ્સફોર્ડ તેનાથી વાકેફ હતા. લૉર્ડ રીડિંગ પણ આ વાત જાણે છે. અમે
સરકાર પાસેથી દયાની ભીખ માગતા નથી અને દયાની અપેક્ષા પણ રાખતા નથી.