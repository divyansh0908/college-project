૧૪૦ પટેલ

વરસાદ અટક્યો કે તરત જ વલ્લભભાઈએ નક્કી કરેલાં કેન્દ્રોમાં સ્વયંસેવકો રેલવાટે
અથવા રસ્તે ચાલીને પહોંચ્યા. રસ્તામાં પાણીમાંથી ચાલ્યા, તરીને ગયા અથવા ફુલાવેલી
કોથળીઓને સહારે ગયા. સ્થાન પર પહોંચ્યા પછી તેમને મોકલવામાં આવેલાં અનાજ,
કપડાં અને દવાઓની સંભાળ લેવાનું અને જરૂરતમંદ લોકોને વહેંચી આપવાનું કામ તેમણે
ઉપાડી લીધું. ઘર ભાંગી પડ્યાં હતાં તેની સાથે જૂના ખ્યાલો પણ ખતમ થયા હતા. એક
ગામમાં મુસલમાનો અને અછૂતોને મંદિરમાં આશરો આપવામાં આવ્યો. બીજા ગામે
અછૂતો રહેતા હતા તે ટેકરી પર સવર્ણોને રાખવામાં આવ્યા. દરેક જગાએ અછૂતો પોતાના
ઘરના ખંડેર પર ઊભા રહ્યા હતા. આ સર્વનાશમાં કેટલાંક ગામો સદંતર નાશ પામ્યાં હતાં,
તેથી નવી અને વધારે સગવડરૂપ યોજના અનુસાર તેમને નવેસરથી વસાવવાનું કામ શક્ય
બન્યું. વલ્લભભાઈના સ્વયંસેવકોએ આવાં પાંચછ ગામો ઊભાં કર્યાં.

નાણાં ધોધમાર આવ્યાં. શરૂઆતમાં સંખ્યાબંધ નાગરિકોએ નાણાં આપ્યાં. ત્યાર પછી
મુંબઈ અને અમદાવાદમાં કૉંગ્રેસ માટે ચાહના ધરાવનાર લોકોએ નાણાં મોકલ્યાં. આખા
ગુજરાતમાં વલ્લભભાઈએ જે ઝડપથી રાહતકાર્ય ગોઠવ્યું હતું તેનાથી પ્રભાવિત થયેલી
સરકારે પણ મોટી રકમ ફાળવી. સ્વયંસેવકોએ જે જે માગણી કરી તે બધું વલ્લભભાઈએ
તાબડતોબ મોકલી આપ્યું. નવા પાક માટેનું બિયારણ, મકાન બાંધવાની સામગ્રી, ખેતી
માટેનાં ઓજારો મોકલવામાં આવ્યાં અને પાણીના મૂલે લોકોને આપવામાં આવ્યાં.
"પેન્સિલથી લખાયેલી નાનકડી ચિઠ્ઠી આવે તોપણ વલ્લભભાઈ બેઠા થઈ જતા.૯૩
મહાત્માજી અને વલ્લભભાઈ પાસે વરસો સુધી તાલીમ પામેલા કાર્યકરો ઓછામાં ઓછી
ચીજો માગતા અને જે આવતું તે વાજબી રીતે વહેંચી આપતા. નંદી ટેકરીઓથી ગાંધીજીએ
અને ખેડામાં થાણું નાખીને બેઠેલા રવિશંકર મહારાજે વેપારીઓને ઘઉં, ચોખા અને સાકરના
ભાવ વધારવાને બદલે ઘટાડવાની વિનંતી કરી. વેપારી વૃત્તિથી વિરુદ્ધની આ માગણી સ્વીકારી
લેવામાં આવી.૯૪ સપ્ટેમ્બરમાં ગવર્નર ખેડા જિલ્લામાં ફર્યા ત્યારે ખેડૂતોએ તેમની પાસે
અનાજ કે કપડાંની માગણી કરી નહીં. ઘર બાંધવા માટે અથવા ખેતી નવેસરથી શરૂ કરવા
માટેની લોનની માગણી કરવામાં આવતી.

સ્વયંસેવકો અને પ્રાંતિક કૉંગ્રેસના કાર્યકરોએ બજાવેલા કામથી પ્રભાવિત થયેલી સરકારે
અભૂતપૂર્વ નિર્ણય કર્યો. દરેક આફતગ્રસ્ત વિસ્તારમાં સરકારી અધિકારી અને વલ્લભભાઈએ
પસંદ કરેલો કૉંગ્રેસી, સાથે મળીને અછૂતો, પાટીદારો, બારૈયાઓ, મુસલમાનો અથવા
ખરેખરી જરૂર હોય તેવી માણસની પસંદગી કરે અને સરકાર તેને લોન આપે, તેવી ગોઠવણ
કરવામાં આવી. મધ્યસ્થ ધારાસભાના અધ્યક્ષ વિઠ્ઠલભાઈ પટેલ દિલ્હીથી સપ્ટેમ્બરમાં
આવ્યા. તેમણે નવો ચીલો પાડ્યો. "ગુજરાત પ્રાંતિક કૉંગ્રેસના પ્રમુખ૯૫ વલ્લભભાઈ
પટેલના હાથ નીચે કામ કરવા માટે પોતે આવ્યા છે" તેવી જાહેરાત તેમણે કરી. વિઠ્ઠલભાઈ
વાઇસરૉય લૉર્ડ ઇરવિન અને તેમનાં પત્નીને ડિસેમ્બરમાં ખેડા લઈ આવ્યા. નડિયાદમાં
વાઇસરૉય દંપતીના માનમાં વિઠ્ઠલભાઈએ આપેલી ગાર્ડન પાર્ટીમાં વલ્લભભાઈ અને તેમના
કેટલાક સ્વયંસેવકોએ હાજરી આપી. ભૂતકાળમાં અને કદાચ ભવિષ્યકાળમાં પણ પોતાની
સામે લડનાર લોકોનું અભિવાદન કરવામાં વાઇસરૉયે સંકોચ રાખ્યો નહીં. તેમણે કહ્યું કે
ગુજરાત પ્રાંતિક સમિતિના સ્વયંસેવકો પૂરગ્રસ્ત વિસ્તારમાં સમયસર પહોંચ્યા ન હોત તો
નજીવી ખુવારી થઈ છે તેને બદલે કદાચ ઘણી મોટી ખુવારી થઈ હોત.૯૬