૧૧૪ પટેલ

શિસ્તભંગની કારવાઈ કરવાની દરખાસ્ત જવાહરલાલે રજૂ કરી ત્યારે રાજાજીએ ગયા
અધિવેશનના ઠરાવની યાદ અપાવી. જવાહરલાલે રજૂ કરેલી ઠપકાની દરખાસ્ત બે મતે ઊડી
ગઈ ત્યારે તેમણે કારોબારીમાંથી રાજીનામું આપ્યું. વલ્લભભાઈ અને જવાહરલાલ વચ્ચેનો
સંબંધ અથડામણથી શરૂ થયો અને આ સંઘર્ષ હવે પછીના લાંબા સમયગાળામાં વારંવાર
અવારનવાર ભભૂકી ઊઠવાનો હતો.

નાગપુરનો સત્યાગ્રહ વલ્લભભાઈને માથે આવી પડ્યો. સન ૧૯૨૩ના માર્ચમાં રાજાજી,
રાજેન્દ્રપ્રસાદ અને દેવદાસ ગાંધી જબલપુરની મુલાકાતે આવ્યા હતા, ત્યારથી આ સત્યાગ્રહ
શરૂ થયો હતો. આ મુલાકાતીઓના આગમનના માનમાં ટાઉનહૉલ પર રાષ્ટ્રીય ઝંડો
ફરકાવવાનો ઠરાવ જબલપુરની મ્યુનિસિપાલિટીએ કર્યો. પણ જિલ્લા મૅજિસ્ટ્રેટૈ આ ઠરાવ
નકારી કાઢ્યો, અને ટાઉનહૉલ પર ઝંડો ફરકાવવા પર પ્રતિબંધ મૂક્યો. જબલપુરના
નાગરિકોએ આ પ્રતિબંધની ઉપેક્ષા કરવાનું ઠરાવ્યું. યંગ ઇન્ડિયામાં રાજાજીએ લખ્યું કે
કૉંગ્રેસને "આપમેળે સુંદર અને સ્વચ્છ યુદ્ધક્ષેત્ર મળી ગયું છે." ૧૭

ટાઉનહૉલ ફરતે મુકાયેલી ચોકી વટાવીને શાંતિથી તેના પર ચડવાનું કામ મુશ્કેલ હતું. એક
મહિના પછી એપ્રિલની ૧૩મી તારીખે મધ્ય પ્રાંતની સરકારે કાયદાભંગની સગવડ સામે
ચાલીને કરી આપી. મધ્ય પ્રાંતની રાજધાની નાગપુરમાં શાંત ઝંડા સરઘસને સિવિલ લાઇન્સ
વિસ્તારમાં પ્રવેશ કરતી વખતે અટકાવવામાં આવ્યું. ઝંડો લઈને આગળ વધવા માટે
સત્યાગ્રહીઓએ પ્રયાસ કર્યો ત્યારે તેમને ફટકારવામાં આવ્યા, ઘસડવામાં આવ્યા અને
નાગપુરની પોલીસે તેમને ઉપાડીને ગટરમાં ફેંકી દીધા. મહાત્માજીના મિત્ર અને ટેકેદાર
જમનાલાલ બજાજની આગેવાની હેઠળ નાગપુર જિલ્લા-કૉંગ્રેસ સમિતિએ આ પ્રતિબંધોનો
અનાદર કરાવાનો નિર્ણય કર્યો. મે મહિનાની પહેલી તારીખથી દરરોજ સ્વયંસેવકો ઝંડો લઈને
સિવિલ લાઇન્સ તરફ કૂચ કરતા. દરેક જૂથની ધરપકડ કરવામાં આવી. મે, જૂન, જુલાઈ
અને ઑગસ્ટ મહિનાની અધવચ સુધી દરરોજ સ્વયંસેવકો ઝંડો લઈને જતા અને ધરપકડ
વહોરી લેતા. તેમને નાગપુર જેલમાં પૂરવામાં આવ્યા અને જેલ ભરાઈ ગઈ ત્યારે આકોલાની
જેલમાં પૂરવામાં આવ્યા.

આ લડત વલ્લભભાઈને પોતે ઇચ્છતા હતા તેવી લાગી અને મહાદેવ દેસાઈએ સૂચવેલા
વ્યક્તિગત સત્યાગ્રહ કરતાં વધારે મહત્ત્વપૂર્ણ પણ લાગી. જૂન મહિનાથી તેમણે ગુજરાતના
કાર્યકરોને નાગપુર મોકલવા માંડ્યા. તામિલનાડુમાંથી રાજાજીએ મોકલેલા અને કર્ણાટકથી
આવેલા કાર્યકરો સાથે ગુજરાતીઓ પણ સત્યાગ્રહમાં સામેલ થયા. ટૂંક વખતમાં તો ઠેરઠેરથી
આવેલા કાર્યકરો નાગપુરમાં ઊભરાયા અને જુદા જુદા કારણસર તેમની ધરપકડ થઈ.
કેટલાકને સિવિલ લાઇન્સ ઝંડો લઈ જવા માટે પકડવામાં આવ્યા કારણ કે ત્યાં ઝંડો લઈ
જવા પર પ્રતિબંધ હતો. સરઘસો પર પ્રતિબંધ મુકાયો હતો તેનો ભંગ કરવા માટે કેટલાકને
પકડી લેવામાં આવ્યા. સરકારે સરઘસની વ્યાખ્યા બદલાવી નાખી. "એક માણસના
હાથમાં ઝંડો હોય તેવા બે માણસો સાથે અથવા આગળ પાછળ ચાલતા હોય તો તે સરઘસ
ગણવામાં આવશે" તેવી વ્યાખ્યા બનાવી કાઢવામાં આવી. પણ મોટા ભાગના સ્વયંસેવકોને
"રખડુ લોકો" તરીકે પકડી લેવામાં આવ્યા. ફોજદારી કાયદાની કલમ ૧૦૯ મુજબ