૨૦૦ પટેલ

મનમાં પણ આવો સવાલ ઊઠ્યો હશે, પણ સન ૧૯૩૧ની સાલમાં હિંદુસ્તાનના વડા
પ્રધાનપદના મુદ્દા અંગે કોઈ શાણો માણસ વધારે સમય બગાડે નહીં. હવે પછીના કૉંગ્રેસ
પ્રમુખપદનો સવાલ વધારે તાત્કાલિક હતો. કરાર થયો તે પહેલાં ફેબ્રુઆરીની આખરમાં
કૉંગ્રેસ કારોબારીએ આ સવાલની છણાવટ કરી હતી. સંખ્યાબંધ કૉંગ્રેસીઓ જેલમાં હોવાને
કારણે પ્રાંતિક સમિતિઓ પ્રમુખના નામની દરખાસ્ત મૂકે તેવી પ્રણાલીનો ત્યાગ કરવામાં
આવ્યો અને જવાહરલાલના અનુગામીની પસંદગીનો બોજ કૉંગ્રેસ કારોબારીએ ઉપાડ્યો.

મહાત્માજીની સલાહ અનુસાર વલ્લભભાઈની વરણી કરવામાં આવી. વલ્લભભાઈએ આ
પદની લાયકાત સન ૧૯૨૮માં મેળવી લીધી હતી. સન ૧૯૨૯માં તેમના નામની દરખાસ્ત
મુકાઈ હતી અને સન ૧૯૩૦માં ફરી વખત તેમણે આ પદ માટે યોગ્યતા દર્શાવી હતી. અન્ય
કોઈ પણ પ્રદેશની સરખામણીએ ગુજરાતનો સત્યાગ્રહ વધારે વ્યાપક અને વધારે તીવ્ર હતો.
છ મહિના કારાવાસમાં હોવા છતાં આ સિદ્ધિ વલ્લભભાઈને આભારી હતી. કૉંગ્રેસ પ્રમુખપદ
માટે વલ્લભભાઈ બધી રીતે યોગ્ય હતા. વલ્લભભાઈ પ્રમુખ થાય તો ગુજરાતના ખેડૂતો
રાજી થશે અને મુંબઈ સરકાર જોડે કામ પાડવામાં વલ્લભભાઈને વધારે બળ મળશે, તેવી
આશા ગાંધીજીએ કદાચ રાખી હશે.

આ વરણીથી ગુજરાતમાં અને ગુજરાત બહાર તમામ લોકો રાજી થયા. પણ એક
માણસને કારી ઘા લાગ્યો. વિધિની વિચિત્ર અને વેદનાકારી વક્રતા એ હતી કે આ માણસ
વલ્લભભાઈનો સ્વજન હતો. મધ્યસ્થ ધારાસભાના અધ્યક્ષ તરીકે રાજીનામું આપ્યા પછી
પોતાને કૉંગ્રેસનું પ્રમુખપદ મળે તેવી વિઠ્ઠલભાઈની આકાંક્ષા હતી. આ પદ માટેની
વલ્લભભાઈની લાયકાતથી અજાણ ન હોવા છતાં વલ્લભભાઈનું નામ જાહેર થયા અગાઉ
તેમના મિત્રોએ કરેલી મહેનતને કારણે તેમના મનમાં આશા બંધાઈ હતી. પોતાના ભાઈની
વરણીમાં "પોતાનો દ્રોહ કરવામાં" આવ્યો છે અને "પોતાનું અપમાન કરવામાં" આવ્યું
છે તેવા ખ્યાલમાં કારણે વિઠ્ઠલભાઈએ પોતાનું ઑપરેશન કરાવવા માટે પરદેશ જવાનું ઠરાવ્યું.
આવું ઑપરેશન દેશમાં થઈ શકે તેમ હતું.૮૦ વિઠ્ઠલભાઈના ચરિત્રલેખક તેમના ભક્ત છે.
પ્રમુખની વરણી પ્રાંતિક સમિતિઓ દ્વારા નહીં, પણ કૉંગ્રેસ કારોબારી મારફતે કરાવવાનો
નિર્ણય વિઠ્ઠલભાઈને ખાળવાનો પેંતરો હતો, તેવું તેમણે સૂચવ્યું છે. આવું સૂચન કરવામાં
સન ૧૯૩૧માં કૉંગ્રેસમાં વિઠ્ઠલભાઈના મહત્ત્વ અંગે વધારે પડતો મોટો અને ખોટો ખ્યાલ
જણાઈ આવે છે, વલ્લભભાઈ માટેની માગણીનું મહત્ત્વ નકારવામાં આવે છે, અને પ્રાંતિક
સમિતિઓ દ્વારા વરણી કરાવવામાં રહેલી મુશ્કેલી નજરઅંદાજ કરવામાં આવી છે. આવો
આક્ષેપ બિનપાયાદાર હોવા છતાં, આપણે કદાચ કબૂલ કરવું જોઈએ કે નિર્ણય
વલ્લભભાઈના હાથમાં હોત તો કદાચ તેમણે મોટા ભાઈને પ્રમુખ થવા દીધા હોત. પણ
વલ્લભભાઈ એકલા હતા નહીં. ગાંધીજી તેમને પડખે હતા, અને આ "બીજા મોટા
ભાઈ"ના ખ્યાલ વધારે સ્પષ્ટ હતા.

કરાર પર સહીઓ થયા બાદ વલ્લભભાઈ અને ગાંધીજીએ બોરસદ અને બારડોલી
તાલુકાનો પ્રવાસ કર્યો. ગાંધીજીએ ખેડૂતોને જણાવ્યું:

તમારી જમીનની વાત છે ત્યાં સુધી આ જમીનો તમને મળવી જ જોઈએ. મેં આવું વચન