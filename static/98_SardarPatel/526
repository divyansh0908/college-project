૫૨૬ પટેલ

રામનારાયણ સિંઘ. આ (રાજાઓ માટે કરવેરામુક્ત સાલિયાણાંની) ગોઠવણો કરવામાં
લોકોની ઇચ્છા ધ્યાનમાં લેવામાં આવી છે ? વલ્લભભાઈ : હા, સામાન્ય રીતે !
(હાસ્ય). સિંઘ : કેવી રીતે ? વલ્લભભાઈ : સામાન્ય હોય છે, તેવી રીતે ! (બંધારણ-
સભા ૧૦-૮-૪૮)૧૬૮

દેશબંધુ ગુપ્તા : દિલ્હી મ્યુનિસિપાલિટીની આર્થિક સ્થિતિ થોડી ખરાબ છે તે
હકીકતને માનનીય સભ્ય ગણતરીમાં લેશે કે નહીં તે હું જાણી શકું ? આ ખરાબ
સ્થિતિના સંદર્ભમાં મ્યુનિસિપાલિટીએ ખાધેલી ખોટ સરકાર ભરપાઈ કરી આપશે ?
વલ્લભભાઈ : દિલ્હી મ્યુનિસિપાલિટીની આર્થિક હાલત કેન્દ્ર સરકારની સ્થિતિ કરતાં
વધારે સારી છે. (મધ્યસ્થ ધારાસભા ૨૮-૩-૪૭)૧૬૯

દેશબંધુ ગુપ્તા : માનનીય મંત્રીશ્રીના ખ્યાલમાં છે કે (પૂર્વ પંજાબની રાજધાની
અંગે) ટૂંક સમયમાં - (શૉર્ટલી) - નિર્ણય લેવામાં આવશે, તેવી ખાતરી વડા
પ્રધાનશ્રીએ આપેલી છે ? અને લોકોમાં એવી ભાવના છે કે આ શબ્દ - શૉર્ટલીની
વ્યાખ્યા બંધાવી લેવાનું જરૂરી છે. વલ્લભભાઈ : આ શબ્દની વ્યાખ્યા ક્યારનીય બંધાઈ
ચૂકી છે. વેબ્સ્ટરના શબ્દકોશમાં જોઈ લેશો. (બંધારણસભા, ૧૯-૨-૪૮)૧૭૦

ભૂપીંદર સિંઘ માન : છેલ્લા ચાર દિવસમાં નિરાશ્રિતોને વિખેરી નાખવા માટે પોલીસે
કેટલી વખત લાઠીમાર કર્યો છે, તેની માહિતી મળશે ? વલ્લભભાઈ : તોફાની ટોળાંઓને
વિખેરી નાખવા માટે જરૂરી હતું તેટલી વખત લાઠીમાર કરવામાં આવ્યો છે. (બંધારણ-
સભા, ૪-૯-૪૮)૧૭૧

હૃદયનાથ કુંઝરુ : (હૈદરાબાદ અંગે) સરકારની સક્રિય વિચારણાનો પ્રત્યક્ષ અમલ
ક્યારે કરવામાં આવશે ? વલ્લભભાઈ : માનનીય સભાસદશ્રીની ધીરજ ખૂટે તે પહેલાં !
(બંધારણસભા, ૧૯૪૮ ઑગસ્ટ)૧૭૨

પોલો જંગ શરૂ થવામાં હતો ત્યારે વલ્લભભાઈને પ્રશ્ન પુછાયો કે "રાષ્ટ્રસંઘમાં જઈ
રહેલા પોતાના પ્રતિનિધિમંડળને જરૂરી સગવડો આપવાની હૈદરાબાદની સરકારની વિનંતીનો
ભારત સરકાર શો જવાબ વાળવાની છે ?" વલ્લભભાઈએ "ઉત્તર આપ્યો : ઉત્તર
પ્રદેશના જમીનદારો રાષ્ટ્રસંઘમાં ફરિયાદ માટે પ્રતિનિધિમંડળ મોકલે ત્યારે તેમને જેટલી
સગવડ આપીએ છીએ તેવી તમામ સગવડ (હૈદરાબાદના પ્રતિનિધિ મંડળને) અપાશે.૧૭૩

વલ્લભભાઈએ વડા પ્રધાનનો હોદ્દો ચાર વખત હંગામી ધોરણે સંભાળ્યો. સન ૧૯૪૮ની
શરદૠતુમાં, સન ૧૯૪૯ના એપ્રિલમાં અને શરદૠતુમાં અને સન ૧૯૫૦ના જૂન માસમાં.
આ માન તેમને ગમતું હતું અને તેનો કાર્યભાર તે સહેલાઈથી ઉપાડી લેતા. પ્રધાનમંડળની
બેઠકોમાં અધ્યક્ષપદ સંભાળવું અને પ્રાંતોના મુખ્ય મંત્રીઓને દર પખવાડિયે પત્રો લખવા તે
પણ કાર્યભારમાં સમાઈ જતું. સન ૧૯૪૯ના ઑક્ટોબરમાં જવાહરલાલ પરદેશ હતા અને
વલ્લભભાઈ વડા પ્રધાનની ફરજ સંભાળતા હતા ત્યારે પંજાબના મુખ્ય પ્રધાન તરીકે
ભીમસેન સાચરને હટાવીને ગોપીચંદ ભાર્ગવને મૂકવામાં આવ્યા. જવાહરલાલની
ગેરહાજરીના લાભ ઉઠાવીને વલ્લભભાઈએ આ ફેરફાર કરી નાખ્યો તેવો સાચરનો આક્ષેપ
સાચો હોય કે ખોટો હોય, પણ ભાર્ગવ વલ્લભભાઈના માણસ હતા. નેહરુના વિદેશપ્રવાસ