૧૩૪ પટેલ

વલ્લભભાઈ અને જવાહરલાલની કારકિર્દીમાં કેટલુંક સામ્ય છે. બંને લંડનમાં કાયદાનો
અભ્યાસ કરવામાં સહાધ્યાયીઓ હતા, તે આપણે જોઈ ગયા છીએ. આ વખતે બંને
લગભગ એક જ તારીખે મ્યુનિસિપાલિટીના પ્રમુખો બન્યા. અમદાવાદની ચૂંટણી થઈ ત્યાર
પહેલાં થોડા દિવસે જવાહરલાલ અલ્લાહાબાદ મ્યુનિસિપાલિટીના પ્રમુખ તરીકે ચૂંટાયા
હતા. વલ્લભભાઈ-વિઠ્ઠલભાઈ વચ્ચેની સમાનતા પણ ધ્યાન ખેંચે તેવી છે. વલ્લભભાઈએ
અમદાવાદમાં હોદ્દો ધારણા કર્યા પછી બે મહિને વિઠ્ઠલભાઈ મુંબઈ મ્યુનિસિપાલિટીના પ્રમુખ
તરીકે ચૂંટાયા. આ અરસામાં ચિત્તરંજન દાસ કલકત્તા મ્યુનિસિપાલિટીના આગેવાન બન્યા
અને થોડા વખત પછી રાજેન્દ્રપ્રસાદ પણ શહેર સમિતિના અગ્રણી બનવાના હતા. રાષ્ટ્રીય કે
પ્રાંતિક સ્તરે સત્તા મળવાનો સંભવ ન હતો ત્યારે કૉંગ્રેસના આગેવાનો મ્યુનિસિપાલિટીમાં
સત્તા ભોગવવા તૈયાર હતા.

સરકાર અને વલ્લભભાઈ વચ્ચે થયેલી સમજૂતીને કારણે શિક્ષકોની સમસ્યાનો ઉકેલ
આવી ગયો. મંડળે પોતાની શાળાઓ બંધ કરી દીધી અને મ્યુનિસિપાલિટીએ નોકરી છોડી
જનાર ૧૬૦ શિક્ષકોને ફરી નોકરીમાં રાખી લીધા. મ્યુનિસિપાલિટીની શાળામાં તેમની
ગેરહાજરીનો સમય વગર પગારે રજા તરીકે ગણવામાં આવ્યો. સજા તરીકે પેન્શન રદ
કરવાની વાત સરકારે પડતી મૂકી. મ્યુનિસિપાલિટી શાળાઓની સરકારી તપાસણી "માત્ર
સલાહરૂપ ગણાશે" તેવી જાહેરાત કરીને સરકારે શિક્ષકોનો અસંતોષ દૂર કર્યો.૬૮

વધારામાં વલ્લભભાઈએ કરેલી ગોઠવણ અનુસાર મંડળને મ્યુનિસિપાલિટીએ દોઢ લાખ
રૂપિયાની ગ્રાન્ટ આપી તેમાંથી મંડળે પોતાનું કરજ ચૂકવી આપ્યું.

ટાઇમ્સ ઑફ ઇન્ડિયાએ આ ગ્રાન્ટને "ઘરઘરાઉ ખુશનસીબ સોદા" તરીકે વર્ણવી. તેમાં
કટાક્ષ ઉપરાંત રોષ પણ હતો. "જે મંડળને ગ્રાંટ આપવામાં આવી છે તેના પ્રમુખ
વલ્લભભાઈ પટેલ છે જે હાલમાં મ્યુનિસિપાલિટીના પ્રમુખ પણ છે" તેના તરફ ધ્યાન
ખેંચીને અખબારે જણાવ્યું કે "મ્યુનિસિપાલિટીમાં શાળા સમિતિના પ્રમુખ બળવંતરાય
ઠાકોર થોડાં અઠવાડિયાં અગાઉ આ મંડળના મંત્રી હતા." અંગ્રેજોની માલિકીવાળા આ
અખબારે આ ગ્રાંટને "તદ્દન ગેરવાજબી અને બિનજરૂરી " લેખાવી.૬૯ પણ આ "ઘરઘરાઉ
સોદો" શરૂથી અંત સુધી ઉઘાડે છોગે કરવામાં આવ્યો હતો, તેથી વલ્લભભાઈ પટેલે આ
ટીકાની દરકાર કરી નહીં. વલ્લભભાઈના મંતવ્ય અનુસાર આવી ગ્રાંટ આપીને નાગરિકોએ
પોતાનાં બાળકોના શિક્ષણ માટે જરૂરી નાણાં ચૂકવ્યાં હતાં.

છાવણી વિસ્તારને પાણી માટે નાણાં ચૂકવવાની ફરજ પાડીને વલ્લભભાઈએ પોતાના
બીજા વચનનું પાલન કર્યું. આપણે જોયું છે કે સન ૧૯૨૦માં વલ્લભભાઈ આ પગલું ભરવા
ઇચ્છતા હતા. પણ સરકારે દખલગીરી કરી અને છાવણી વિસ્તારને નજીવી કિંમતે પાણી
મળતું રહ્યું. હવે વલ્લભભાઈની દોરવણી મુજબ મ્યુનિસિપાલિટીએ સન ૧૯૨૦-૨૧થી
પાણીવેરાની ઉઘરાણી કરી અને પાણી બંધ કરી દેવાની ધમકી આપી. કલેક્ટરે "છાવણી
વિસ્તાર" વતી વલ્લભભાઈ જોડે દલીલો કરી. પણ વલ્લભભાઈ પોતાની વાતને વળગી
રહ્યા. મ્યુનિસિપાલિટીના પ્રમુખ બન્યાને છ મહિનામાં વલ્લભભાઈનો વિજય થયો. છાવણી
વિસ્તારે જૂનાં નાણાં ચૂકવી આપ્યાં એટલું જ નહીં પણ સન ૧૯૨૫ના મે મહિના પછી
પોતાના પાણીની વ્યવસ્થા જાતે કરી લેવાનું સ્વીકાર્યું.

બે મહિના પછી બીજો વિજય મળ્યો. જૂની મ્યુનિસિપાલિટીના સભાસદો તરીકે
વલ્લભભાઈ પટેલ અને અઢાર અન્ય ગૃહસ્થો પાસેથી રૂ. ૧,૬૮,૦૦૦ વસૂલ કરવા માટે