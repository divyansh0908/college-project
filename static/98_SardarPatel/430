૪૩૦ પટેલ

જિન્નાહ, નેહરુ અને લિયાકત સાથે ઉપખંડમાં પ્રવર્તતા ધિક્કારના પુરાવાઓ જોયા.
આઝાદીજંગના લડવૈયાઓ માટે આ દર્શન બહુ ગૌરવ પેદા કરે તેવું ન હતું.

આ સમયે ગાંધીજી કલકત્તાના એક ગીચ વસતીવાળા અને હુલ્લડગ્રસ્ત વિસ્તારમાં
સુહરાવર્દીની સાથે રહેતા હતા. મવાલીઓના અડ્ડામાં રહેવા માટે અને સુહરાવર્દીની સોબત
રાખવા માટે વલ્લભભાઈએ તેમને ઠપકો આપ્યો.૧૫ કલકત્તાની પરિસ્થિતિ પંજાબ કરતાં
તદ્દન અનોખી હતી. ૧૮મી ઑગસ્ટે ગાંધીજીની પ્રાર્થનાસભામાં હિંદુઓ, મુસલમાનો અને
શીખો મોટી સંખ્યામાં હાજર રહ્યા. પણ મહિનાને અંતે ફરી હુલ્લડ ફાટી નીકળ્યાં. તેથી
સપ્ટેમ્બરની ૨ તારીખથી ગાંધીજીએ ઉપવાસ શરૂ કર્યા, વલ્લભભાઈ ૩જી તારીખે લાહોર
ગયા. ઉપવાસને ચોથા દિવસે ઉત્તર કલકત્તાના ૫૦૦ પોલીસ અધિકારીઓએ પોતાની ફરજ
બજાવવાનું ચાલુ રાખીને ૨૪ કલાકના સહાનુભૂતિ ઉપવાસ કર્યા, તેમાં અંગ્રેજ અને ઍંગ્લો-
ઇન્ડિયન અધિકારીઓ પણ જોડાયા. શાંતિ ફરી સ્થપાઈ ગઈ, અને સપ્ટેમ્બર ૫મી
તારીખની રાત્રે સુહરાવર્દીના હાથે ફળના રસનો ઘૂંટડો ભરીને ગાંધીજીએ ઉપવાસ છોડ્યા.

તે દિવસે દિલ્હીને પંજાબનો ચેપ લાગ્યો. "દિલ્હી બીજું પંજાબ બની જાય, તે હું સાંખી
લેવાનો નથી" તેવું સરદારે નેહરુ અને માઉન્ટબૅટનની હાજરીમાં કહ્યું.૧૬ પક્ષપાત દર્શાવનાર
અધિકારીઓને શિક્ષા કરવામાં આવશે, તેવું તેમણે જાહેર રીતે કહ્યું૧૭ અને સપ્ટેમ્બરની ૭મી
તારીખે હુલ્લડખોરોને દેખતાંની સાથે ઠાર મારવાનો હુકમ તેમની સૂચના અનુસાર આપવામાં
આવ્યો. જૂની દિલ્હીના રેલવે સ્ટેશન પર ચાર હિંદુ હુલ્લડબાજોને ગોળીથી ઠાર કરવામાં
આવ્યા.૧૮ સપ્ટેમ્બરની ૯મી તારીખે સવારે ગાંધીજી દિલ્હી આવ્યા. "તમે પંજાબનો
દાવાનળ શમાવી શકવાના નથી"૧૯ તેવું સરદારે તેમને જણાવ્યા છતાં, ગાંધીજી પંજાબ જવા
માગતા હતા. પણ દિલ્હીના હુલ્લડને કારણે દિલ્હીમાં જ રોકાઈ ગયા. શહાદારા સ્ટેશને
લેવા આવેલા વલ્લભભાઈનો કઠોર ચહેરો જોઈને ગાંધીજી ચોંકી ઊઠ્યા. તેમને નવાઈ લાગી
પણ તેમને બિરલા હાઉસ લઈ જવામાં આવ્યા, કારણ કે પંજાબથી આવેલા નિરાશ્રિતોએ
ભંગી કોલોનીનો કબજો લઈ લીધો હતો. મોટરમાં હતાશ થઈ ગયેલા વલ્લભભાઈએ
મહાત્માજીને દિલ્હીની અરાજકતાનો ખ્યાલ આપ્યો.૨૦ તે દિવસે મોડી સાંજે વલ્લભભાઈ
મેનન અને હીરુભાઈ પટેલ જોડે મંત્રણા કરી રહ્યા હતા, ત્યારે તેમના નિવાસસ્થાનમાં એક
માણસ ધસી આવ્યો અને પોતાના ઘરની નજીક એક મુસલમાનની કતલ થયાના સમાચાર
આપ્યા. મેનને નોંધ્યું છેઃ

અત્યંત વેદનાના સૂરે વલ્લભભાઈ બોલી ઊઠ્યા, "આ વાતની અહીં ચર્ચા કરવાથી અને
રાહ જોવાથી શું વળશે ? તમે કામ ઉપાડી લો અને કંઈક કરી બતાવો."૨૧

બીજે દિવસે સવારે દિલ્હી કટોકટી સમિતિની સ્થાપના થઈ. હીરુભાઈ તેના પ્રેરક બળ
અને ઉપપ્રમુખ બન્યા અને ભાભા તેના અધ્યક્ષ હતા. ઝા અને લાલ નામના બે યુવાન અને
સમર્થ અધિકારીઓને મંત્રીઓ બનાવવામાં આવ્યા. અધિકારીઓ, સ્વયંસેવકો અને વિવિધ
કોમનાં સ્ત્રીપુરુષોના નિષ્ઠાવાન જૂથે ત્રણ કામ ઉપાડી લીધાં. દિલ્હીના મુસલમાનોની રક્ષા
કરવી, દિલ્હી અને તેની આસપાસના વિસ્તારમાં ડરને કારણે પોતાનાં ઘરબાર છોડીને
ભાગેલા મુસલમાનો માટે રક્ષણ છાવણીઓ ઊભી કરવી અને પશ્ચિમ પાકિસ્તાનથી દિલ્હી