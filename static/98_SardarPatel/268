૨૬૮ પટેલ

જણાવતો રહીશ" અને "આખરી નિર્ણય સરદારના હાથમાં રહેશે." પણ આ બંને વચન
ખોટાં હતાં.૧૨૩

ગુપ્તતાની સાથોસાથ ઝડપ પણ ખરે માટે એટલી જ જરૂરી હતી. ૨૩મી જુલાઈએ મધ્ય
પ્રાંતની રાજધાની નાગપુરથી માત્ર ૪૯ માઈલને અંતરે આવેલા વર્ધામાં કૉંગ્રેસ કારોબારી
મળવાની હતી. કારોબારી કોઈ સૂચના મોકલાવે તે પહેલાં કારોબારી સમક્ષ નવું પ્રધાનમંડળ
પેશ કરવાનો ખરેનો ઇરાદો હતો. વાયલીએ તેમને સગવડ કરી આપી. જુલાઈની ૨૦ તારીખે
રજૂ કરવામાં આવેલાં ખરે, ગોલે અને દેશમુખનાં રાજીનામાં વાયલીએ સ્વીકારી લીધાં.
જુલાઈની ૨૧ તારીખે રાત્રે બે વાગે વાયલીએ શુક્લ, મિશ્ર અને મહેતાને રાજીનામાં મોકલી
આપવાનો આદેશ આપ્યો. તેમણે ૨૩ જુલાઈ સુધી રાહ જોવા માટે ગવર્નરને વિનંતી કરી.
પણ તે વિનંતી નામંજૂર કરવામાં આવી. જુલાઈની ૨૧ તારીખે સવારે પાંચ વાગે આ ત્રણે
પ્રધાનોને બરતરફ કરવામાં આવ્યા અને ખરેના નવા પ્રધાનમંડળની વાયલીએ સ્થાપના કરી.

વાયલીના ઉપરીઓ તેના પગલાથી નારાજ હતા. હંગામી વાઇસરૉય બ્રેબોર્ને ઝેટલૅન્ડને
ઑગસ્ટની ૫મી તારીખે લખ્યું કે "હઠીલા પ્રધાનોને બરતરફ કરતાં અગાઉ વાયલીએ તેમને
થોડો વધારે સમય આપવો જોઈતો હતો."૧૨૪ ઝેટલૅન્ડના જવાબ પરથી દેખાય છે કે કૉંગ્રેસી
પ્રધાનમંડળો પર પાર્લમેન્ટરી બોર્ડના કબજાની વાસ્તવિકતા વાયલી ન સમજતો હોય તો
પણ ઝેટલૅન્ડ તો સમજતા હતા. "કૉંગ્રેસ મોવડીમંડળ મંત્રીમંડળો પર જે અંકુશ અત્યારે
ધરાવે છે, તેને ધ્યાનમાં રાખીને આપણે આપણો વહેવાર ગોઠવવો જોઈએ."૧૨૫ પોતાની
ભૂલ સમજી લેનાર વાયલીએ પાછળથી કહ્યું કે દાક્તર ખરે તો મૂરખ હતા પણ હું સવાયો
મૂરખ હતો. ૧૨૬

નવું પ્રધાનમંડળ બેત્રણ દિવસ જીવ્યું. કારોબારીએ વર્ધા બોલાવેલા ખરેએ પોતાની ભૂલ
કબૂલ કરી અને રાજીનામું આપવાનું કબૂલ કર્યું. આ નિર્ણય ગવર્નરને ટેલિફોનથી જણાવી
દેવા માટે બોઝે તેમને જણાવ્યું. રાત્રે લગભગ દસ વાગ્યા હતા પણ ખરેએ કહ્યું કે "ગવર્નર
સૂઈ ગયા હશે." વલ્લભભાઈએ ફટકો માર્યો, "દાક્તર, ભૂલશો નહીં કે તમારા ગવર્નર
ઘણા મોડા સૂએ છે. રાજીનામાં માગવા માટે તમારા સાથીઓને રાત્રે બે વાગે મળેલા કે
નહીં ?" ખરેએ ચૂપચાપ ટેલિફોન કરવો પડ્યો.૧૨૭

ખરેનું સ્થાન શુક્લે લીધું પણ થોડા વખતમાં જ ખરેએ વલ્લભભાઈ, ગાંધીજી અને
કૉંગ્રેસ સામે બેફામ હલ્લા કરવા માંડ્યા. ઑક્ટોબરમાં કૉંગ્રેસમાંથી તેમની હકાલપટ્ટી
કરવામાં આવી. ખરે હિંદુ મહાસભામાં જોડાયા. સન ૧૯૪૩માં તેમને વાઇસરૉયની
કારોબારીમાં લેવામાં આવ્યા. તેમનો બચાવ કરનારે લખ્યું છે કે વલ્લભભાઈએ
"જાણીબૂજીને ખરેને પાયમાલ કર્યા"૧૨૮ અને ખરેએ આક્ષેપ કર્યો કે "રાક્ષસી વૈરવૃત્તિ,
ઈર્ષા અને દ્વેષ"ને કારણે પોતાને કૉંગ્રેસમાંથી નીકળી જવું પડ્યું.૧૨૯ સમય જતાં પણ તેમનું
ખુન્નસ ઓછું થયું નહીં. નરીમાન તરફી લોકોના પ્રયાસ અને ખરેની ટીકાઓને કારણે
વલ્લભભાઈ વેરવૃત્તિવાળા અને શઠ માણસ હોવાની છાપ ઊભી થઈ. આ છાપ સ્વીકારી
લેનાર એક લેખકે લખ્યું છે કે "રાજકારણમાં પોતાને અગવડરૂપ છે તેવી છાપ જે માણસ
માટે વલ્લભભાઈના મનમાં ઊભી થાય તે મૂઓ પડ્યો છે."૧૩૦

ખરેએ એવો આક્ષેપ મૂક્યો છે કે સન ૧૯૩૬ની આખરમાં મધ્ય પ્રાંત ધારાસભા માટે
ઉમેદવારોની પસંદગીમાં મતભેદ થયા હોવાને કારણે વલ્લભભાઈ મારા વિરોધી બન્યા હતા
અને સન ૧૯૩૭ના માર્ચમાં આગેવાન તરીકેની મારી ચૂંટણી ખાળવા માટે પણ