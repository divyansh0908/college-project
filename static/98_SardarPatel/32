૩૨ પટેલ

તેથી બહુ ઝાઝા કેસ લીધા સિવાય પણ મુંબઈમાં છોકરાંઓનો ખર્ચ અને કરમસદમાં
કુટુંબીજનોને અપાતી સહાય ઉપરાંત વિઠ્ઠલભાઈના ખર્ચમાં પણ ફાળો આપી શકાય તેટલી
કમાણી થતી હતી. અમદાવાદ આવે ત્યારે વિઠ્ઠલભાઈ વલ્લભભાઈને ત્યાં રહેતા.
વલ્લભભાઈ પાસે પોતાના બૂટની દોરી છોડાવતા. વિઠ્ઠલભાઈ જવા નીકળે ત્યારે વલ્લભભાઈ
ચૂપચાપ તેમના ગજવામાં નોટોનાં બંડલ ઠાંસીને ભરી દેતા.૯૨ સન ૧૯૨૧માં તેમણે કહ્યું છે
કે, "મારા ભાઈએ ધીખતી વકીલાત છોડીને સમાજસેવાનું કામ શરૂ કર્યું અને મેં ઘર
ચલાવવાનો ભાર સંભાળ્યો, તેથી પાપ કરવાનું મારા ભાગે આવ્યું અને પુણ્ય બધાં તેમનાં
હાથે થયાં."૯૩ પૈસા રળવા તે પાપ અને રાજકારણમાં જોડાવું તે પુણ્ય ગણાતું હતું.

બંને ભાઈઓના પિતા ઝવેરભાઈ ૮૫ વરસે સન ૧૯૧૪ના માર્ચ માસમાં ગુજરી ગયા.
જીવ્યા ત્યાં સુધી દર પૂનમે વડતાળના સ્વામીનારાયણ મંદિરમાં અચૂક જતા. બંને બૅરિસ્ટર
ભાઈઓ બાપની મરણોત્તર ક્રિયા કરવાના વિરોધી હતા, કારણ કે શ્રાદ્ધવિધિ તેમને નકામી
અને ખર્ચાળ લાગતી હતી. મોટા ભાઈઓ સોમાભાઈ અને નરસિંહભાઈ પર વિઠ્ઠલભાઈએ
લખેલા કાગળથી જણાય છે કે વિઠ્ઠલભાઈનો વિરોધ મજબૂત હતો પણ વલ્લભભાઈ ઢીલા-
પોચા હતા.

તમે મને આવવાનું લખ્યું છે. મારા કહેવા પ્રમાણે કરવાના હો તો જ હું આવીશ.
વલ્લભભાઈ કદાચ તમારી વાત માનશે. તો પછી તમે તેમના કહેવા મુજબ કરજો....
મને બોલાવવાની તમારી મરજી હોય તો તમે મારું કહ્યું માનવાના છો કે નહીં તે
લખજો.૯૪

ઝવેરભાઈ-લાડબાની એકની એક દીકરી અને બંને ભાઈઓની બહેન ડાહીબહેન પણ આ
અરસામાં જ ગુજરી ગયાં. તેની માંદગીએ ગંભીર રૂપ પક્ડયું ત્યારે વલ્લભભાઈ તેમને
નડિયાદથી અમદાવાદ તેડી લાવ્યા. પણ કંઈ કારી ફાવી નહીં. ડાહીબાને સંતાન ન હતાં અને
મણિબહેન, ડાહ્યાભાઈ પર બહુ હેત રાખતાં. ત્રીસ-બત્રીસ વરસની બહેનના અકાળ
અવસાનથી વલ્લભભાઈને ઘણો શોક થયો. વખતોવખત કહેતા કે ડાહીમાં નામ પ્રમાણે ગુણ
હતા.૯૫

અમદાવાદની મધ્યમાં ભદ્ર પાસે બે માળના, છ ઓરડાવાળા ભાડાના મકાનમાં
વલ્લભભાઈ રહેતા હતા. આ મકાનની બંને બાજુએ રસ્તો હતો. એક બાજુની શેરીમાં
માવળંકર રહેતા, અને બીજી તરફ ગુજરાત ક્લબનું મકાન હતું. આ ક્લબની બાજુમાં જ
શહેરની મુખ્ય અદાલતો આવેલી હતી. બાર વરસે નાના માવળંકર વલ્લભભાઈના મિત્ર
બન્યા. બીજા અનેક મિત્રો મળ્યા, પણ બળવંતરાય કાનૂગા નામના દાક્તર જોડે
વલ્લભભાઈને ગાઢ સંબંધ બંધાયો.

કાનૂગાને ત્યાં ગમે ત્યારે જવું અને જમવું, તે વલ્લભભાઈનો નિત્યક્રમ થઈ પડ્યો.
બળવંતરાય અને તેમનાં પત્ની વિજયાગૌરી (બધા તેમને નંદુબહેન કહેતા) જોડે વલ્લભભાઈ
બધી અક્કડાઈ અને અતડાપણું છોડીને સ્વાભાવિક રીતે વર્તતા અને મનના ઊભરા ઠાલવતા.
વલ્લભભાઈ અને કાનૂગાદંપતીની મૈત્રી અતિશય ગાઢ હતી અને જીવનભર ટકી. આ ત્રણે
ચૌદ મહિનામાં થોડે થોડે અંતરે ગુજરી ગયાં. આ ગાઢ સંબંધ દર્શાવતા કેટલાક પત્રો મોજૂદ