૪૭૨ પટેલ

હમણાં હમણાં ભારતે જે બોજો ઉપાડવાનો આવ્યો છે, તે જબરદસ્ત છે. આ
મહામાનવની સહાય ન હોત તો આ બોજાથી આપણી પીઠ તૂટી પડી હોત. આ ટેકો હવે
ચાલ્યો ગયો છે પણ ગાંધીજી તો આપણા હૈયામાં કાયમ જીવવાના છે.... આવતી કાલે
ચાર વાગ્યે તેમનો નશ્વર દેહ રાખ થઈ જશે, પણ તેમનો અવિનાશી સંદેશ કાયમ માટે
આપણી સાથે જીવશે.

પોતે આ રીતે ગાંધીજીના મહાકાર્યનો નાશ કરી શકશે તેવું પેલો પાગલ જુવાન
સમજતો હોય તો તેની ભૂલ થઈ છે. કદાચ આવા મૃત્યુ થકી જ ગાંધીજીના મહાકાર્યને
સફળતા અને શાશ્વતી મળે તેવી ભગવાનની ઇચ્છા હશે.૧૮૨

રેડિયો પ્રવચન પછી જવાહરલાલ અને વલ્લભભાઈએ બીજા દિવસની સ્મશાનયાત્રાની
ગોઠવણ વિચારી કાઢી. રાત્રે ૧૧-૩૦ વાગ્યે પાછા ફરીને વલ્લભભાઈએ મુંબઈના મુખ્ય મંત્રી
ખેરને ટેલિફોન કર્યો. ગાંધીજીનો ખૂની નથુરામ ગોડસે મુંબઈ પ્રાંતનો હતો. મધરાતથી
સવારના પાંચ સુધી વલ્લભભાઈ પથારીમાં પડી રહ્યા, પણ તેમને ઊંઘ આવી નહીં. તેમના
મનમાં કેવા વિચાર ઘોળાતા હશે તે આપણે જાણતા નથી. પણ કદાચ ભૂતકાળ, વર્તમાન
કાળ અને ભવિષ્ય પણ તેમની સામે તરવરતા હશે. ગાંધીજી જોડેનાં ૩૪ વરસનો અખંડ
સહવાસ અનેક ચડઊતર છતાં સતત ટકી રહેલો. મહાત્માજી માટેનો પ્રેમ, છેલ્લાં થોડાં
અઠવાડિયાંની વેદના, પાછલા થોડા દિવસમાં મળેલી રાહત, પ્રાર્થનાસભા અગાઉની
મુલાકાતનો આનંદ, ત્યાર પછી તરત જ લાગેલો આઘાત અને આવતી કાલની
અનિશ્ચિતતા, આ બધું તેમણે વિચાર્યું હશે ? સાથે મરવાનો ગાંધીજી જોડે થયેલો કરાર તેમને
યાદ આવ્યો હશે ? ગાંધીજીએ ખુદ પોતા સામે આટલો દ્વેષભાવ જગાવ્યો તે માટે અને પોતે
તેનું વારણ કરી શક્યા નહીં તે માટે તેમણે ગાંધીજીને અથવા પોતાની જાતને દોષ
દીધો હશે ?

બીજે દિવસે ગાંધીજીની અંતિમ યાત્રામાં વલ્લભભાઈ ગંભીર અને ઉદાસ ચહેરે લૉરીમાં
બેઠા હતા. રાજઘાટમાં ચિતા સળગાવવાની તૈયારી થતી હતી ત્યારે મનુ ગાંધી સરદારના
ખોળામાં માથું નાખીને ખૂબ ખૂબ રડી. તેણે માથું ઊંચકીને જોયું તો સરદાર એકાએક
અતિશય વૃદ્ધ થઈ ગયા હતા.૧૮૩

ફેબ્રુઆરીની ૩જી તારીખે સ્ટેટ્સમૅનમાં પ્રસિદ્ધ થયેલા એક પત્રમાં જણાવવામાં આવ્યું કે
"મહાત્મા ગાંધીનું રક્ષણ કરવામાં સલામતી ખાતાને મળેલી નિષ્ફળતાને કારણે સરદાર
પટેલે રાજીનામું આપવું જોઈએ. તેમની પ્રાર્થનાસભામાં બૉંબ ફેંકાયો ત્યારથી જ ગાંધીજીની
વિરુદ્ધમાં કેટલાક લોકોની લાગણીઓ ભડકી ઊઠી છે તેવી સ્પષ્ટ ચેતવણી મળી ગઈ
હતી."૧૮૪ આ દિવસે જ સમાજવાદી આગેવાનોએ માગણી કરી કે "કોમવાદી ધિક્કારનાં
સિદ્ધાંત અને સંગઠનો છૂંદી નાખવા તત્પર હોય અને રાજી હોય તેવા નવા ગૃહમંત્રી" હોવા
જોઈએ. જયપ્રકાશજીએ કહ્યું કે "૩૦ વરસનો જુવાન માણસ પણ જે ખાતાંઓનો બોજો
માંડ ઉઠાવી શકે તેવાં ખાતાંઓ ૭૪ વરસના ડોસાને સંભાળવા માટે અપાયો છે."૧૮૫
રોજિંદી વાતચીતોમાં મૃદુલા સારાભાઈ પણ આવી ટીકા કર્યા કરતાં હતાં. આ બધાથી
ઘવાયેલા વલ્લભભાઈએ પોતાનું રાજીનામું લખી કાઢ્યું. અગાઉ પોતે આપેલા રાજીનામાનો