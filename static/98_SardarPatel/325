૧૯૩૯-૪૫/બંધનગ્રસ્ત ૩૨૫

સમ્રાટનો મુખ્ય પ્રધાન બન્યો છું તે બ્રિટિશ સામ્રાજ્યના વિસર્જન કાળે અધ્યક્ષ બનવા
માટે થયો નથી.૨૧૨

ડિસેમ્બરમાં પંજાબના અનેક મુસલમાનોનો આદર ભોગવતા સિકંદર હયાત ખાન ગુજરી
ગયા. આ બનાવથી જિન્નાહના હાથ વધારે મજબૂત બન્યા. અહમદનગરના બાર કેદીઓ
દિવસમાં ચાર વખત - નાસ્તા વખતે, જમવા માટે, ચાપાણીમાં અને ભોજન સમયે -
એકઠા મળતા હતા, પણ સામૂહિક રીતે રાજકીય ચર્ચાઓ કદી થતી નહીં. આવી ચર્ચાઓથી
તેમના અંતરક્લેશ અને કદાચ તેમના મતભેદો છતા થઈ જાય. છતાં સન ૧૯૩૦થી આઝાદી
દિન તરીકે ઓળખાતી ૨૬મી જાન્યુઆરી આવી, ત્યારે (પટ્ટાભિના શબ્દોમાં) "બધા
એકઠા થયા અને અડધો કલાક રાષ્ટ્ર વિશે, કૉંગ્રેસ વિશે, લડત વિશે અહોભાવપૂર્વક વાતો
ચાલી."૨૧૩ આઝાદ, વલ્લભભાઈ અને જવાહરલાલ બોલ્યા પણ ખરા.૨૧૪

મહેતાબે કરેલા વર્ણન મુજબ કોઈ વખતે જવાહરલાલના જૂથનો માણસ વલ્લભભાઈના
જૂથના માણસ જોડે ચર્ચામાં ઊતરી પડતો. તેમના કહેવા મુજબ પંત પટેલના જૂથમાં હતા,
જ્યારે જવાહરલાલ, મૌલાના અને અસફઅલી જવાહરલાલના જૂથના હતા.૨૧૫ મહેતાબના
આ વર્ણનને સરકારી ફાઈલો પરથી ટેકો મળે છે. અટકાયતને લગભગ ત્રણ વર્ષ થવા આવ્યા
પછી અસફઅલીએ ગુપ્તચર ખાતાના અધિકારીને જણાવ્યું કે પોતે, આઝાદ અને
જવાહરલાલ (વિચારો અંગે) "ગાંધીજીના કરતાં અનેક બાબતમાં જુદા છીએ."૨૧૬
મહેતાબના કહેવા મુજબ "કૃપાલાણી અને જવાહરલાલ વચ્ચેની ચર્ચાઓ અતિશય જીવંત"
બની જતી અને "શંકરરાવ દેવ ગાંધીવાદી ફિલસૂફીનો ઉલ્લેખ કરે" ત્યારે "મૌલાના
ઉશ્કેરાઈ જતા."૨૧૭

જવાહરલાલની ડાયરી અને મૌલાનાની આત્મકથા પણ આ વર્ણનને ટેકો આપે છે. સન
૧૯૪૩ના જાન્યુઆરીમાં "બાપુની ફિલસૂફીને તાજેતરના બનાવો સાચી ઠરાવતા નથી" તેવું
અનુભવનાર જવાહરલાલ એવું માનતા હતા કે "વલ્લભભાઈ, કૃપાલાણી અને દેવ
ગાંધીજીની વિચારધારાને ચુસ્ત રીતે વળગી રહ્યા હોવાને કારણે વધારે દુઃખી થાય છે."૨૧૮
ઇન્ડિયા વિન્સ ફ્રીડમમાં આઝાદે લખ્યું છે કે પોતાને અહમદનગરમાં ખાતરી થઈ કે
"પરિસ્થિતિનું પોતે કરેલું મૂલ્યાંકન સાચું હતું અને પ્રસંગોએ ગાંધીજીને ખોટા સાબિત કરી
દીધા છે."૨૧૯ મહેતાબે યાદ કરાવ્યું છેઃ

મૌલાના હંમેશાં ગાંધીજીની ટીકા કરતા, "તેમનો નિર્ણય ખોટો હતો અને તેમણે પોતાનું
આંદોલન આપણા બધાના માથે ઠોકી બેસાડીને પણ જે કરવું જોઈએ તે કર્યું નહીં.
ગાંધીજી પોતાની જિંદગી હોડમાં મૂકશે અને અચોક્કસ મુદતના ઉપવાસ કરશે તેવું અમને
લાગતું હતું, પણ આવું કશું તેમણે કર્યું નહીં."૨૨૦

વલ્લભભાઈનું મૂલ્યાંકન તદ્દન જુદું હતું. "હિંદ છોડો" આંદોલન અંગે તેમના મનમાં
અફસોસ ન હતો. પણ સન ૧૯૪૫ના માર્ચ સુધી આ બાબતની કોઈ ચર્ચા તેમની કે
આઝાદની વચ્ચે અથવા તેમની અને જવાહરલાલ વચ્ચે થઈ નહીં. તે વખતે વલ્લભભાઈએ
કહેલું કે "મેં આ વિષય પર બોલવાનું અઢી વરસથી ટાળ્યું છે" કારણ કે "મૌલાના અને