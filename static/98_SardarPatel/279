૧૯૩૪-૩૯/અધિષ્ઠાતા ૨૭૯

યુવાન વચ્ચે ત્રિપુરીમાં સ્પર્ધા થાય તો બોઝ બંધુઓની ચાલબાજીને લાભ થાય તેવું તે
સમજતા હતા. આ ઠરાવ મુખ્યત્વે રાજાજીએ ઘડ્યો અને પંતે રજૂ કર્યો. આ ઠરાવને ટેકો
આપતા પ્રવચનમાં રાજાજીએ પોતા વતી અને વલ્લભભાઈ વતી હર પ્રકારના સમાધાનને
સખત શબ્દોમાં નકારી કાઢ્યું:

નદીમાં બે હોડી છે. એક હોડી જૂની છે, પણ મોટી છે અને મહાત્મા ગાંધી તેના સુકાની
છે. બીજા આગેવાન પાસે નવી હોડી છે. તેના પર આકર્ષક રંગરોગાન અને ધજાપતાકા
ચડાવવામાં આવ્યાં છે. મહાત્મા ગાંધી કસાયેલા ખલાસી છે. તમને સલામતીપૂર્વક પાર
ઉતારશે. બીજી હોડીમાં ગાબડાં હોવાની મને ખબર છે. તેમાં બેસશો તો બધા પાણીમાં
પડશો અને નર્મદા નદી ખરેખર ઊંડી છે.

નવા હોડીવાળાનું કહેવું છે કે "મારી હોડીમાં બેસવું ન હોય તો મારી હોડી તમારી
હોડી જોડે બાંધો." આ તદ્દન અશક્ય છે. ગાબડાંવાળી હોડીને સારી હોડી જોડે બાંધી
શકાય નહીં, કારણ કે તેનાથી આપણે બધા ડૂબી જઈએ.૧૮૮

"ઠરાવમાં અમુક સુધારા કરવામાં આવે" તો સુભાષના ટેકેદારો પણ ઠરાવને ટેકો
આપશે, તેવું સરત બોઝે વલ્લભભાઈને કહ્યું. પણ સરદારે કશો જવાબ વાળ્યો નહીં. સરતે
ગાંધીજીને ફરિયાદ કરી કે વલ્લભભાઈનું વલણ એવું હતું કે "ઠરાવમાં કાનામાતરનો પણ
ફેરફાર થઈ શકશે નહીં."૧૮૯ સુભાષના વિજય પછી ગાંધીજીએ કહ્યું હતું કે "પટ્ટાભિની હાર
ખરી રીતે મારો પરાજય છે." ત્રિપુરી અધિવેશન પછી સરત બોઝે મહાત્માજીને પત્ર
લખીને આ અર્થઘટન જોડે અસહમતી દર્શાવી હતી. સરત બોઝે લખ્યું હતું કે વલ્લભભાઈ
જેના ઝળહળતા તારક છે તેવી શાસક ટોળીનો...પરાજય થયો, તેવું કહીએ તો વાજબી
ગણાય."૧૯૦

ત્રિપુરીમાં સુભાષ સામે "નીચ, ઝેરી અને ખૂની" પ્રચાર થયાનો આક્ષેપ મૂકીને સરત
બોઝે તેમાં વલ્લભભાઈનો હાથ હોવાનો ગર્ભિત ઇશારો કર્યો.૧૯૧ સુભાષ તરફ ગાંધીજીનું
વલણ સરખું જ કડક હોવા છતાં સુભાષના અનુયાયીઓ વલ્લભભાઈ પર ઝનૂનપૂર્વક તૂટી
પડ્યા. ત્રિપુરી પહેલાં અને ત્યાર પછી પણ મહાત્માએ સુભાષને જે લખ્યું અને કહ્યું તેમાં
મહાત્માજીએ નિખાલસ રીતે બધું કહી નાખ્યું હતું. પણ મહાત્માજી પર હલ્લા કરવા
લાભદાયી ન હતા. વલ્લભભાઈ પર તીર ચલાવવામાં સલામતી હતી અને કેટલીક રીતે
લાભદાયી પણ હતું.

સુભાષે એપ્રિલ મહિનામાં કલકત્તામાં મહાસમિતિની બેઠક બોલાવી ત્યારે હોળીનું
નાળિયેર ન બનવા જેટલી વિચક્ષણતા વલ્લભભાઈમાં હતી, તેથી તે કલકત્તા ગયા નહીં.૧૯૨
ગાંધીજી અને સુભાષ વચ્ચે અનેકે વખત ચર્ચાઓ થઈ, પણ તેઓ એકમત થઈ શક્યા નહીં.
ત્રિપુરીના ઠરાવનો અમલ કરવાનું સુભાષ માટે વધારે પડતું હતું, તેથી નાટ્યાત્મક ઢબે
જીતેલા પ્રમુખપદેથી તેમણે રાજીનામું આપ્યું. તેમને સ્થાને રાજેન્દ્રપ્રસાદ ચૂંટાઈ આવ્યા.
કૉંગ્રેસી પ્રધાનો પોતાના હોદ્દાનો દુરુપયોગ કરી રહ્યા હોવાની પ્રચારઝુંબેશ સુભાષના
અનુયાયીઓ ચલાવી રહ્યા હતા તેની નોંધ લઈને મહાસમિતિએ આવી ઝુંબેશ અટકાવી
દેવાનો આદેશ આપ્યો. સુભાષે તેના જવાબમાં આ ઠરાવ સામે જુલાઈની ૯ તારીખે
વિરોધદિન ઊજવવા માટે જનતાને હાકલ કરી. રાજેન્દ્રપ્રસાદે સુભાષ પાસેથી ખુલાસો