૧૯૪૭-૪૮/સરટોચ ૪૬૫

સામગ્રી માટે વપરાશે તેમાં જરા પણ શક નથી."૧૫૪ "એક પાઈ પણ આપી શકાય નહીં"
તે બાબતમાં વલ્લભભાઈ બહુ સ્પષ્ટ હતા.૧૫૫ મુખરજી, ગાડગિલ અને આંબેડકરે તેમને ટેકો
આપ્યો.૧૫૬ અને નેહરુ પણ "પૂરી રીતે સહમત" થયા.૧૫૭ પ્રધાનમંડળે નાણાંની ચુકવણી
મોકૂફ રાખવાનું ઠરાવ્યું અને ૧૨મી જાન્યુઆરીની સવારે વલ્લભભાઈએ પત્રકાર પરિષદમાં
જાહેર કર્યું કે "આર્થિક બાબતોની પતાવટ અન્ય મહત્ત્વની બાબતોથી અળગી પાડી શકાય
નહીં, અને તેનું નિરાકરણ સાથોસાથ થવું જોઈએ."૧૫૮

પત્રકાર પરિષદમાંથી વલ્લભભાઈ સીધા બિરલા હાઉસ ગયા. ગાંધીજીનો મૌનવાર હતો.
આગલા દિવસે દિલ્હીના એક રાષ્ટ્રવાદી મૌલાનાએ ગાંધીજીને કહ્યું હતું કે "મારા જેવા
માણસો પાકિસ્તાન જઈ શકે તેમ નથી, કારણ કે અમે પાકિસ્તાનનો વિરોધ કર્યો હતો.
બીજી બાજુ હિંદુઓ અમને રાજધાનીમાં રહેવા દેવાના નથી. તો પછી આમારા માટે ગોઠવણ
કરીને અમને વિલાયત મોકલી આપો."૧૫૯ પોતાની અસહાયતા અંગે અતિશય ગ્લાનિપૂર્વક
ઘણા દિવસ વિચાર કર્યા પછી ગાંધીજીએ આવી વાત સાંભળી. સિંધ અને પશ્ચિમ પંજાબમાં
જઈને ત્યાં ફસાયેલા હિંદુઓ અને શીખોની મદદે જવા માટે ગાંધીજી તલપી રહ્યા હતા. પણ
દિલ્હીમાં મુસલમાનોની અસલામતીથી પાકિસ્તાનમાં તેમની વિશ્વસનીયતા ઘટતી જતી
હતી. રાજધાનીમાં હત્યાકાંડ અટકી ગયો હતો. પણ મુસલમાનોને બળજબરીપૂર્વક તેમના
ઘરમાંથી હાંકી કાઢવામાં આવતા હતા અને પોલીસો તેમની કશી મદદ કરતા નહીં. રાષ્ટ્રવાદી
મૌલાનાનું કાંટાળું બાણ ગાંધીજીના હૃદયમાં પેસી ગયું અને સ્થિતિ સુધરે ત્યાં સુધી તેમણે
ઉપવાસ કરવાનું ઠરાવ્યું. જાન્યુઆરીની પહેલી તારીખથી તેમના મનમાં ઉપવાસ ઘોળાઈ
રહ્યા હતા. મૌલાનાનાં વાક્બાણથી તેમની તમામ આશંકા દૂર થઈ ગઈ. મૌનવાર હોવાથી
જાન્યુઆરીની ૧૨મી તારીખે બપોરે વલ્લભભાઈ આવ્યા ત્યારે ગાંધીજીએ તેમને પોતાનો
ઇરાદો જણાવ્યો નહીં. હકીકતમાં તો ગાંધીજીએ આ બાબતમાં કોઈને કશું જણાવ્યું ન હતું.
સાંજની પ્રાર્થનાસભામાં ગાંધીજીએ તેની જાહેરાત કરી.

સાંજે સવા સાતે ગાંધીજીના દાક્તર અને અંતેવાસી સુશીલા નાયર દોડતાં વલ્લભભાઈને
ઘેર આવ્યાં, અને સરદારને ખબર આપી કે બીજા દિવસે સવારથી ગાંધીજી અચોક્કસ
મુદતના ઉપવાસ પર ઊતરવાના છે. વલ્લભભાઈ "અતિશય અકળાઈ ઊઠ્યા" અને પોતે
કશું કરી શકે તેમ હોય તો કહો, તેવું પૂછવા લાગ્યા.૧૬૦ બીજે દિવસે સવારે વલ્લભભાઈ
બિરલા હાઉસ ગયા, ત્યારે ગાંધીજીએ તેમને જણાવ્યું કે "પાકિસ્તાનને ૫૫ કરોડ ન
આપીએ તો તે અનીતિ ગણાય." વલ્લભભાઈએ પૂછ્યું કે "આવું કોણે કહ્યું ?"
ગાંધીજીએ જવાબ આપ્યો "માઉન્ટબૅટને." ઉપવાસ પર ઊતરવાના પોતાના નિર્ણયની
સાંજે જાહેરાત કર્યા પછી ગાંધીજી માઉન્ટબૅટનને મળવા ગયા હતા અને ૫૫ કરોડની ચુકવણી
મોકૂફ રાખવા અંગે તેમનો મત પૂછ્યો હતો. માઉન્ટબૅટને ગાંધીજીને પોતાનો અભિપ્રાય
જણાવ્યો કે આ નિર્ણયમાં "મુત્સદ્દીગીરી કે શાણપણ નથી" અને "ભારતનું આ પહેલું
ગેરવાજબી પગલું છે."૧૬૧

વલ્લભભાઈ સીધા માઉન્ટબૅટન પાસે પહોંચ્યા અને તેમની સાથે ઝઘડી પડ્યા.
"બંધારણીય ગવર્નર-જનરલ તરીકે તમે આવી વાત અમારી પીઠ પાછળ શી રીતે કરી
શકો ? તમને હકીકતોની જાણકારી છે ? હવે લોકો આ ઉપવાસને ૫૫ કરોડની ચુકવણી સાથે
સાંકળી લેશે." વલ્લભભાઈએ માઉન્ટબૅટનને યાદ કરાવ્યું કે "કરાર પર સહી કર્યા બાદ બે
કલાકની અંદર પાકિસ્તાનને સ્પષ્ટ જણાવી દેવામાં આવ્યું છે કે ભારત અસ્કામત અંગેની

પ.૩૦