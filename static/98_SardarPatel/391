૧૯૪૫-૪૭/વિજય ૩૯૧

આપ્યું. અંગ્રેજ સરકારે મોટી ભૂલ કરી અને બીજે દિવસે ધારાસભામાં લીગ પક્ષના
આગેવાન મામદોતખાનને પ્રધાનમંડળ રચવા આમંત્રણ આપ્યું. પોતાના પર જુલમબાજીની
આ શરૂઆત છે તેવું શીખોને લાગ્યું, અને તેમના આગેવાન માસ્ટર તારાસિંઘે શીખ
જુવાનોને સક્રિય બનવાની હાકલ કરી. જુદી જુદી કોમનાં લશ્કરી સંગઠનોએ હથિયાર
ઉઠાવ્યાં. "લાહોરની રેશમબજાર ભડકે બળે છે", "અમૃતસર દોઝખની આગમાં સળગી
રહ્યું છે" જેવાં મથાળાંઓ માર્ચના પહેલા અઠવાડિયામાં અખબારોમાં ચમકવા લાગ્યાં.૨૪૭
અડધા ડઝન જેટલાં શહેરો અને સંખ્યાબંધ ગામડાંઓમાં ફાટી નીકળેલાં હુલ્લડોમાં ઓછામાં
ઓછા હજાર અને કદાચ હજારો માણસોની હત્યા થઈ.૨૪૮ મામદોત પ્રધાનમંડળને
બહુમતીનો ટેકો ન હોવાથી તેને બરતરફ કરવામાં આવ્યું, અને ગવર્નર ઇવાન જેન્કિન્સે
પ્રાંતનો વહીવટ સંભાળી લીધો. પણ આ પ્રદેશની એકતા મરી પરવારી હતી.

લાહોરમાં પ્રધાનમંડળ પછાડવાની સાથોસાથ લીગના હાથમાંથી પૂર્વ પંજાબ સરકી ગયું.
આ પ્રાંતના હિંદુ અને શીખ આગેવાનો પ્રાંતના વિભાજન માટે માગણી કરવા લાગ્યા.
વલ્લભભાઈએ આ માગણીને ટેકો આપ્યો, અને જવાહરલાલ, આઝાદ, રાજેન્દ્રપ્રસાદ,
રાજાજી બધાએ કબૂલ રાખ્યું. માર્ચની ૮મી તારીખે કૉંગ્રેસ કારોબારીએ ઠરાવ કર્યો કે
પંજાબમાં મુસલમાનોની બહુમતી ધરાવતા વિસ્તારને બિનમુસલમાનોની બહુમતી ધરાવતા
વિસ્તારોથી...અલગ પાડવામાં આવે. આ ઠરાવમાં બંગાળનો ઉલ્લેખ નથી. પણ તે
પ્રાંતના વિભાજન માટે પણ કૉંગ્રેસનો ટેકો આ ઠરાવમાં સમાઈ જાય છે. "સત્તાપલટો
શાંતિપૂર્વક કરવા માટેના ઉપાયો અંગે ચર્ચા કરવા માટે" કૉંગ્રેસે લીગને આમંત્રણ આપ્યું.૨૪૯

પંજાબનાં હુલ્લડો પ્રાદેશિક વિભાજનનું કારણ નથી. પણ ડિસેમ્બરમાં જે ઉકેલનો
વલ્લભભાઈએ વિચાર અને સ્વીકાર કર્યો હતો, તે રજૂ કરવા માટેનું ઓઠું તેનાથી મળી ગયું.
માર્ચની ૩થી ૭ સુધી મેનન વલ્લભભાઈને રોજ મળવા આવતા. ૬ તારીખે તો બે વખત
મળ્યા, અને બિરલા પણ માર્ચના પહેલા અઠવાડિયામાં સરદારને ઘણી વખત મળ્યા. તે
માત્ર જોગાનુજોગ નથી. આ હકીકતની પુષ્ટિ હિંદુસ્તાન ટાઇમ્સના માર્ચ ૯મીના અંકમાંથી
મળે છે. કૉંગ્રેસ કારોબારીનો ઠરાવ પ્રસિદ્ધ કરવાની સાથોસાથ આ અખબારે પંજાબ અને
બંગાળના ભાગલા કેવી રીતે પાડવા તેના નકશાઓ છાપ્યા છે. આ દિવસના તંત્રીલેખમાં આ
બે પ્રાંતોનું વિભાજન "સમસ્યાનો એકમાત્ર ઉકેલ" હોવાનું કહેવાયું છે. એટલું જ નહીં,
પણ પશ્ચિમ પંજાબના શીખો અને પૂર્વ બંગાળના હિંદુઓ આવા ભાગલાનો વિરોધ કરતા
હતા તે ગેરવાજબી હોવાનું જણાવવામાં આવ્યું છે.૨૫૦ આ અખબારના તંત્રી દેવદાસ ગાંધી
અને તેના સહતંત્રી કે. સંથનમ માર્ચની ૭મી તારીખે સાંજે વલ્લભભાઈને મળ્યા હતા, તે
નોંધવું જોઈએ.૨૫૧

ગમે તેટલી આડકતરી રીતે કહેવાયું હોય પણ કારોબારીના આ ઠરાવથી જાહેર કબૂલાત
કરવામાં આવી છે કે પાકિસ્તાનની બાબતમાં નમતું છોડવા માટે કૉંગ્રેસ તૈયાર છે. પણ પૂર્વ
પંજાબ પોતાની અલગ પસંદગી કરે તે ખ્યાલને લીગે "બહુ ખરાબ રીતે લીધો." જિન્નાહે
વૅવેલને નવેમ્બરમાં ગમે તે કહ્યું હોય, પણ માર્ચની ૧૨ તારીખે વૅવેલ પર એવી છાપ પડી છે
કે "લીગ આખું પંજાબ અને આખું બંગાળ મળવાની આશા રાખે છે."૨૫૨ ગાંધીજી
બિહારમાં હતા અને ઘણા નારાજ થયા હતા. અંતરનાદથી કે કોઈએ ખબર આપવાથી, આ
ઠરાવનો મુસદ્દો ગમે તેણે ઘડ્યો હોય પણ તેના ખરા પ્રણેતા વલ્લભભાઈ છે તેવું જાણીને