૧૯૪૫-૪૭/વિજય ૩૪૭

દિવસરાત તમારો વિચાર કર્યા કરું છું. તમે તમારી જાતને જાહેર કરી શકતા નથી, તેની
મને દિલગીરી થાય છે પણ તમે જ્યાં છો ત્યાં રહેવાનું તમારા માટે વાજબી છે તેવું મને
લાગે છે. તમને મદદરૂપ થઈ શકતો નથી, તેનું મને દુઃખ છે. પણ તમે સાજા છો,
સજાગ છો અને સુખી છો તે જાણીને મારી ચિંતા ઓછી થઈ છે. તમારા પ્રેમ માટે હું
આભારી છું.૧૬

"ભારત છોડો" અંગેની માન્યતાને પુષ્ટિ મળ્યા છતાં જિન્નાહ જોડે વાત કરવામાં
ગાંધીજીનું વલણ વલ્લભભાઈ સ્વીકારી શક્યા નહીં. તેમણે મહાત્માજીને આ કહ્યું.
ગાંધીજીએ પોતાનો બચાવ કર્યો, "મારાથી બીજું કશું થઈ શક્યું ન હોત." તેમણે
વલ્લભભાઈને પોતાનો મતભેદ "છાપરે ચડીને" જાહેર કરવાની સલાહ આપી. પણ
જિન્નાહે તેમની દરખાસ્ત ફગાવી દીધી હોવાથી, હવે આ વાત કેવળ બૌદ્ધિક બની ગઈ
હતી. વળી જિન્નાહને કરેલી દરખાસ્ત "આખરી" હતી અને હવે વધારાનું ઉમેરણ તેમાં
થવાનું ન હતું.૧૭ સરદારને વાત ગળે ઊતરી નહીં. ગાંધીજીની મુલાકાતોથી જિન્નાહને
"નવેસરથી વધારાનું મહત્ત્વ મળી ગયું છે" તેવી આઝાદની વાત તેમને સાચી દેખાતી
હતી.૧૮ પણ વલ્લભભાઈ છાપરે ચડ્યા નહીં કારણ કે દૂધ ક્યારનું ઢોળાઈ ગયું હતું.

હિટલર ચર્ચિલને હરાવી શક્યો નહીં, પણ જુલાઈની આખરે અંગ્રેજ મતદારોએ તેને
હરાવ્યો અને રૂઢિચુસ્ત પક્ષનું સ્થાન મજૂર પક્ષે લીધું. ઑગસ્ટમાં જાપાને શરણાગતિ
સ્વીકારી. વૅવેલ ફરી વખત લંડન ગયા. હવે વિરોધ પક્ષના આગેવાન બનેલા ચર્ચિલે તેમને
આગ્રહ કર્યો કે મહદંશે છોડવું પડે તોપણ "શક્ય હોય તેટલો ભારતનો" ટુકડો હાથમાં
જાળવી રાખજો.૧૯ નવા અગ્રણીઓ - એટલી, ક્રિપ્સ અને તેમના સાથીઓ - જોડે
વાઇસરૉયે ચલાવેલી વાટાઘાટોને પરિણામે એવો નિર્ણય લેવાયો કે કેન્દ્ર અને પ્રાંતની
ધારાસભાઓની નવી ચૂંટણીઓ કરવી.

વલ્લભભાઈ દરદી હતા અને ગાંધીજી નિષ્ણાત સલાહકાર હતા તે. દા. દિનશાનું
નિસર્ગોપચાર દવાખાનું ચૂંટણીના આયોજનથી ગુંજી ઊઠ્યું. ગાંધીજીએ "સરદારની ફરતે
ભરાતા દરબાર"નો ઉલ્લેખ કર્યો.૨૦ આઠ સભાસદોના કૉંગ્રેસ ચૂંટણી બોર્ડના અધ્યક્ષ
આઝાદ હતા. પણ વલ્લભભાઈને વ્યવસ્થાપક સભાસદ નીમવમાં આવ્યા. બીજા છ
સભાસદો- રાજેન્દ્રપ્રસાદ, કૃપાલાણી, પંત, પટ્ટાભિ, દેવ અને અસફ અલી-માંથી પહેલા
પાંચ મોટા ભાગે સરદારનું માનતા. તેથી વલ્લભભાઈનો પ્રભાવ જબરો હતો. કૉંગ્રેસ માટે
ફંડ ઉઘરાવવાનું કામ મુખ્યત્વે સરદાર કરતા હોવાથી તેમની સત્તામાં વધારો થયો. બોર્ડના
સેક્રેટરી તરીકે સમાજવાદી ભૂતકાળ ધરાવતા શાંતિલાલ શાહ જોડાયા. તેમણે એક પ્રસંગ યાદ
કર્યો છે :

પોતાની ખરાબ છાપ સુધારવા માટે એક મોટા ઉદ્યોગપતિએ મને સંદેશો મોકલાવ્યો કે
પોતે કૉંગ્રેસ ચૂંટણી ફંડમાં બે લાખ રૂપિયા આપી શકે ? સરદારની રજા લઈને મેં
કહેવડાવ્યું કે અમે આ રકમ સ્વીકારીશું. પેલા માણસે કહ્યું કે "સરદાર મારે ત્યાં ચા
પીવા આવશે ? હું તે વખતે ચેક આપી દઈશ."

સરદાર સાહેબે મને કહ્યું , "તેને કહેજો કે હું કંઈ ભીખ માગતો નથી. અને તેને ઘેર