૩૦૦ પટેલ

ગાંધીજીની અપેક્ષા હતી. રાજાજી, રાજેન્દ્રપ્રસાદ, આઝાદ અને જયપ્રકાશ પણ આવું કરશે
તેવી આશા તેમણે સેવી હતી :

કિશોરલાલ ગઈ કાલે મને કહેતા હતા કે તમે તેમને એવું કહ્યું કે "બાપુએ તો અમને
જવાહરલાલના તાબામાં મૂકી દીધા છે, અને તે કહે તેમ અમારે કરવાનું છે." તમે આ
મશ્કરીમાં કહ્યું હશે, તેમ માનું છું. મેં તમને કોઈના તાબામાં સોંપ્યા નથી.... તમે સહુ
તમારા વ્યક્તિગત વિચારોનો અમલ ન કરો, તેવું ચાલવાનું નથી.૭૨

બીજું મહાત્માજીને કદાચ એવું પણ લાગ્યું હોય કે બીજા નંબરનું સ્થાન મળે તો
વલ્લભભાઈ કરતાં જવાહરલાલ વધારે નારાજ થઈ જશે. વલ્લભભાઈની નિષ્ઠાને અંગત
સ્થાન સાથે કશો સંબંધ ન હતો તેવી તેમને ખાતરી હતી. સન ૧૯૩૭માં ગાંધીજીએ
નરીમાનને લખેલા પત્રમાં વલ્લભભાઈના સ્વભાવ અંગે મહત્ત્વનું વિશ્લેષણ છે :

સરદારને સરકારી તંત્રમાં હોદ્દાની મહત્ત્વાકાંક્ષા નથી અને નેતાગીરીની પણ ખેવના નથી.
ઈશ્વરે તેમને કેટલીક શક્તિઓ આપી છે અને તેનો પૂરેપૂરો ઉપયોગ વલ્લભભાઈ કરે છે.
લોકો પરનો પોતાનો પ્રભાવ ઘટે તો વલ્લભભાઈ ફરિયાદ કરે અથવા છાપાંઓમાં
દોડાદોડી કરે તેવું તમે કદી જોઈ શકશો નહીં.૭૩

મહાસમિતિમાં ગાંધીજીએ કરેલી જાહેરાત વિશે અને તે બાબતમાં વલ્લભભાઈના
પ્રતિભાવ અંગે મણિબહેનની ડાયરીમાં કશો ઉલ્લેખ નથી. ચહેરાના ભાવ કદાચ ક્ષણભર
પલટાયા હશે પણ કોઈએ તેની નોંધ લીધી નથી અને નિસાસો કે આહ ઊઠ્યાં હોય તોપણ
વલ્લભભાઈએ તાબડતોબ દબાવી દીધાં હશે. ૪૦ દિવસ સુધી સેવાગ્રામમાં મહાત્માજીની
સારવારમાં વલ્લભભાઈ હતા, ત્યાર પછી તરત જ આવી પડેલી આ જાહેરાતથી ઘણાને
નવાઈ લાગી હતી.

(ગાંધીની જાહેરાત પછી કેટલાક મહિનાઓ બાદ જોઆકિમ આલ્વાએ લખ્યું) અફવા
એવી હતી કે સરદાર ગાંધીજીના અનુગામી તરીકે જાહેર થશે.... સારામાઠા દિવસોમાં
વલ્લભભાઈ હંમેશાં ગાંધીજીનાં ચરણોમાં બેસી રહ્યા અને મહાત્માજી ખસી ગયા ત્યારે
પણ સરદાર સાથે જ રહ્યા. (પણ) ગાંધીજીએ જાતે જ આ સવાલનો આખરી અંત
આણી દીધો છે.૭૪

૧૭મીની સવારે વલ્લભભાઈ અને ગાંધીજી વચ્ચે વાતો થઈ, તેમાં વલ્લભભાઈએ શું
ખાવું અને શું ન ખાવું તેની ચર્ચા થઈ. તે દિવસે સવારે છ વાગ્યે મહાદેવભાઈ અને
વલ્લભભાઈ સાથે ફરવા ગયા, ત્યારે કદાચ મહાત્માજીની જાહેરાત અંગે વાત થઈ હશે.૭૫
સુરતથી મોટર-રસ્તે દોઢ કલાક દૂર દરિયાકાંઠે આવેલા હજીરાની દીવાદાંડીની બાજુમાં
આવેલી ઝૂંપડીમાં સવા મહિનો ગાળવાથી સરદારની તબિયતમાં ઘણો સુધારો થયો.
દા. ગાંધીજીના કહેવા મુજબ તે ખોરાક લેતા હતા. ભોજનમાં દૂધ, કાચાં અથવા બાફેલાં