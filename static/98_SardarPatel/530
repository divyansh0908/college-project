૫૩૦ પટેલ

રાખ્યો" તેનાથી રાજાજીને પણ દુઃખ થયું.૧૮૮ વલ્લભભાઈ અને રાજાજી બંનેએ
જવાહરલાલનું ધ્યાન દોર્યું, કે હિંદુમુસ્લિમ સમસ્યા અંગે અને નિરાશ્રિતોની બાબતમાં
જવાહરલાલના વલણની ટીકા કરવામાં કૃપાલાણીજી ટંડન કરતાં પણ ચડી ગયા હતા. પણ
પાસા ફેંકાઈ ચૂક્યા હતા.

સર્વાનુમતિ સાધવા માટે વલ્લભભાઈએ વધારે મહેનત કેમ ન કરી ? લડી લેવાની
મનોવૃત્તિ અને ટંડનની તાકાત અંગે સ્વયંસ્ફુરિત જાણકારી, આ બે કારણો મુખ્ય હતાં. પણ
બીજાં કારણો પણ હતાં. પ્રધાનમંડળના વિદેશ સમિતિના સભાસદ હોવા છતાં વિદેશનીતિ
અંગેની મસલતોમાંથી પોતાને બાકાત રાખવામાં આવે છે તેવું વલ્લભભાઈને લાગતું હતું.૧૮૯
ગૃહખાતા અને રાજ્યખાતાનાં કાર્યોમાં જવાહરલાલ વધારે ટીકાત્મક રસ દાખવવા લાગ્યા
હતા, તે કારણ પણ હતું.૧૯૦

ટંડનનો પરાજય હવે જવાહરલાલ માટે સૌથી મહત્ત્વનો પ્રશ્ન બની ગયો. રફીના
પ્રયાસથી મતદાન પહેલાં ચાર દિવસ અગાઉ ઑગસ્ટની ૨૫મી તારીખે જવાહરલાલ અને
કૃપાલાણીની મુલાકાત ગોઠવવામાં આવી. આ મુલાકાતમાંથી બહાર આવ્યા પછી
કૃપાલાણીએ અખબારી સંવાદદાતાઓને જણાવ્યું કે "મારા પ્રત્યેના તેમના અભિગમ માટે
માત્ર આભાર માનવા માટે હું આવ્યો છું."૧૯૧ આ નિવેદનથી રહીસહી શંકાઓ પણ નિર્મૂળ
થઈ ગઈ. કૉંગ્રેસના દરેક મતદારે જાણ્યું કે ટંડન-કૃપાલાણી વચ્ચેની સ્પર્ધા ખરી રીતે તો
નેહરુ-વલ્લભભાઈ વચ્ચેની ટક્કર હતી. વલ્લભભાઈએ પોતાના સાથીઓ જોડે ટેલિફોન પર
વાતો કરી. જવાહરલાલના પ્રચારક કિડવાઈ વલ્લભભાઈ કરતાં વધારે યુવાન હતા અને વધારે
તંદુરસ્ત હતા. મૃદુલાએ પણ પોતાનો ભાગ ભજવ્યો અને કૃપાલાણીની તરફેણમાં ખસી જવા
માટે દેવને વિનંતી કરી. પણ આ મહારાષ્ટ્રીયન આગેવાને તેમને મચક આપી નહીં.

પરાજયની સંભાવના છે તેવું જાણનાર જવાહરલાલે વલ્લભભાઈને ૨૫મી ઑગસ્ટે લખી
જણાવ્યું કે ટંડન ચૂંટાઈ આવે તો તે પોતાની સામે અવિશ્વાસનો ઠરાવ છે, તેવું ગણશે. ટંડન
જીતે તો પોતે કારોબારીમાં કામ કરશે નહીં, અને વડા પ્રધાન તરીકે ચાલુ રહેશે નહીં.૧૯૨ આ
તબક્કે વલ્લભભાઈ ટંડનને હરીફાઈમાંથી ખસી જવાનું કહી શકે તેમ ન હતું. અને ટંડનની
વિરુદ્ધ મત આપવાની સલાહ કૉંગ્રેસી મતદારોને આપવાનું પણ તેમના માટે શક્ય ન હતું.
પણ પોતાની ધમકીનો અમલ નેહરુ ન કરે તેવી વિનંતી કરી શકાય તેમ હતું, અને તેમણે
આવી વિનંતી કરી પણ ખરી. સાથોસાથ તેમણે રાજાજીને કહ્યું પણ ખરું કે "જવાહરલાલ
પોતાની ધમકીનો અમલ કરે તેવો સંભવ નથી."૧૯૩ વલ્લભભાઈએ ૨૭મી ઑગસ્ટે
જવાહરલાલને લખ્યું કે "હું તમને ત્રીસ વરસથી ઓળખું છું પણ તમારા હૃદયમાં સ્થાન
પામ્યો નથી."૧૯૪ ઉમેદવારો અંગે મતભેદ હોવા છતાં "બીજી મૂળભૂત બાબતો અંગે
અમારા વચ્ચે સંપૂર્ણ એકમતી છે" અને જે કોઈ જીતે તેણે કૉંગ્રેસની નીતિને અનુરૂપ વર્તવું
પડશે, તેવા સંયુક્ત નિવેદન પર સહી કરવાની પોતાની તૈયારી વલ્લભભાઈએ જવાહરલાલને
દર્શાવી. જવાહરલાલે જવાબ વાળ્યો કે "નિવેદનો કરવાનો સમય વીતી ગયો છે."૧૯૫

ઑગસ્ટની ૨૯મી તારીખે ૨૪ સ્થાનોમાં મતદાન લેવાયું. તે રાત્રે બંને પક્ષોએ
પોતપોતાનાં અંગત અનુમાનો બાંધ્યાં પણ મતગણતરી સપ્ટેમ્બરની ૧લી તારીખે કરવામાં
આવી. વલ્લભભાઈ ૩૧ ઑગસ્ટે થોડું ઊંઘ્યા, પણ સપ્ટેમ્બરની ૧લી તારીખે જરા પણ
ઊંઘ્યા નહીં. ટંડન ૧,૩૦૬ મેળવીને જીત્યા હતા. કૃપાલાણીને ૧,૦૯૨ મત મળ્યા હતા,
દેવને ૨૦૨ મળ્યા. બિહારમાં વલ્લભભાઈએ ધાર્યા કરતાં ટંડનને ઓછા મત મળ્યા, પણ