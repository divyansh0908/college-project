૧૯૪૮-૫૦/સિપાહી ૫૦૩

એપ્રિલની શરૂઆતમાં દિલ્હી આવીને લિયાકત અલી અઠવાડિયું રોકાયા. નેહરુ જોડે
અનેક વખત વાટાઘાટો કર્યા પછી તેમણે વલ્લભભાઈને મળવાની ઇચ્છા દર્શાવી. સરદાર
તેમની જોડે વાત કરવા બહુ આતુર ન હતા. આગળના ત્રણ મહિનામાં પૂર્વ પાકિસ્તાનથી
અઢી લાખ હિંદુ નિરાશ્રિતો બંગાળમાં આવ્યા હતા.૫૫ પણ નેહરુએ અતિશય આગ્રહ
કરવાથી વલ્લભભાઈએ લિયાકત અલી ખાન જોડે એપ્રિલની ૫મી તારીખે બપોરે જમવાનું
રાખ્યું. વલ્લભભાઈએ તેમને જણાવ્યું કે "જવાહરલાલાજી દિવસરાત મુસલમાનોના હક્ક
માટે જહેમત ઉઠાવે છે. ગાંધીજીનું થયું તેવું તેમનું પણ થશે, તેવા ફફડાટમાં હું રાત્રે ઊંઘી
શકતો નથી."૫૬ આઝાદે દરખાસ્ત મૂકી કે બંને બંગાળમાં લઘુમતીઓ માટેના મંત્રીઓ
હોવા જોઈએ. લિયાકત અલી ખાને જવાબ વાળ્યો કે આ સિદ્ધાંત માત્ર બંગાળને નહીં પણ
બંને રાષ્ટ્રોને લાગુ પાડવો જોઈએ. સરદારે આ ખ્યાલ દૃઢતાપૂર્વક નકારી કાઢ્યો :

મને ખાતરી છે કે પક્ષ આ વાત સ્વીકારશે નહીં, અને દેશ પણ આ કડવી ગોળી ગળી
શકશે નહીં. આપણે એક પાકિસ્તાન આપ્યું છે, તે બસ છે. અને બહુ થઈ ગયું છે.૫૭

છતાં કરાર થયા અને વલ્લભભાઈએ જાહેરમાં તેને ટેકો આપ્યો. બંને દેશોની સરકારોએ
કબૂલ કર્યું કે બંને રાષ્ટ્રોમાં હિંદુઓ અને મુસલમાનોને સમાન નાગરિક હક્ક આપવામાં
આવશે. બંને રાજ્યોમાં લઘુમતી કમિશનો સ્થપાશે અને હુલ્લડોની તપાસ માટે કમિશનો
નિમાશે. બંને બંગાળ રાજ્યો અને આસામની સરકારોમાં લઘુમતીઓના પ્રતિનિધિઓને
રાખવામાં આવશે. આ કરારને શરણાગતિ સમાન ગણાવીને શ્યામપ્રસાદ મુખરજી અને
બીજા બંગાળી પ્રધાન નિયોગીએ પ્રધાનમંડળમાંથી રાજીનામાં આપ્યાં. પશ્ચિમ બંગાળમાં
મુખરજીના સત્કાર માટે લોકોનાં ટોળાં ઊમટ્યાં.

નેહરુના ચરિત્રકાર નોંધે છે કે "આ ક્ષણે તો વલ્લભભાઈ ઝળકી ઊઠ્યા."૫૮ હિંદુસ્તાન
ટાઇમ્સે નોંધ્યું છે કે સાંસદોએ કદી ન સાંભળ્યું હોય તેવું પ્રેરક પ્રવચન વલ્લભભાઈએ
આપ્યું.૫૯ આ કરારને ફતેહમંદ બનાવવા માટે પોતાની તમામ તાકાત અને આવડતનો
ઉપયોગ કરવાની પ્રતિજ્ઞા વલ્લભભાઈએ લીધી. વડા પ્રધાને અપનાવેલા વલણનું સમર્થન
કર્યું અને રાષ્ટ્રનિષ્ઠાના નામ પર તમામ સાંસદોએ નેહરુને ટેકો આપવો, તેવી હાકલ કરી.૬૦
આ વિનંતી કર્યા પછી નેહરુની વિનંતીને માન આપીને વલ્લભભાઈ પાંચ દિવસ કલકત્તામાં
આવીને રહ્યા.★ કલકત્તામાં તેમણે આ કરારનો અખતરો કરી જોવાની વિનંતી કરી. તેમણે
બંગાળના પ્રધાનો, અખબારોના તંત્રીઓ, પ્રાંતિક કૉંગ્રેસની કારોબારી, ધારાસભ્યો, હિંદુ
મહાસભાના આગેવાનો, મુસલમાન કૉંગ્રેસીઓ, વિદ્યાર્થીઓ, નિરાશ્રિતો અને આસામના
પ્રતિનિધિમંડળ જેવા અનેક જોડે મુલાકાતો ગોઠવી.

પોતાની કથળતી તબિયતે પણ જોખમ ઉઠાવીને વલ્લભભાઈએ નેહરુનો જંગ જાતે ખેલ્યો
અને જવાહરલાલના ચરિત્રકાર કહે છે તેમ "નેહરુની વાત પણ સાંભળવા તૈયાર ન થાય તેવા
પાસેથી આ કરાર અંગે ટેકો મેળવી લીધો."૬૨ પૂર્વ બંગાળથી આવેલા કેટલાક કૉંગ્રેસીઓને
ત્યાં પાછા જવા માટે સમજાવી લેવામાં આવ્યા. પશ્ચિમ બંગાળનાં અખબારો આ કરાર અંગે

★ શંકરના જણાવ્યા મુજબ નેહરુએ વલ્લભભાઈને કહ્યું કે હું કલકત્તા જાઉં તો લોકો મને પથ્થરથી
મારી નાખે.૬૧