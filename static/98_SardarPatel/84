૮૪ પટેલ

માન્યતાનું આ અર્થઘટન સાચું નથી. જે. ડબલ્યૂ હોર નામના સનદી અમલદારે સરકારને
લખી જણાવ્યું કે, "તુર્કીનો સુલતાન ખલીફ છે અને હંમેશ માટે ખલીફ છે તેવું શરિયતમાં
કશે લખ્યું નથી. પરંપરા ગમે તેટલી જૂની હોય છતાં તેને ધર્માજ્ઞા ગણી શકાય નહીં." સન
૧૯૨૪ના માર્ચમાં સાબિત થયું કે હોરની વાત સાચી હતી અને ભારતીય મુસલમાનો ખોટા
હતા. તુર્કીમાં સત્તા ઝડપી લેનાર મુસ્તફા કમાલે ખિલાફત નાબૂદ કરી, અને સુલતાનને હાંકી
કાઢ્યો ત્યારે ઇસ્લામને જફા પહોંચી છે, તેવું કોઈ મુસલમાનને લાગ્યું નહીં.૧૧૭

પણ આ જ્ઞાન પાછળથી પ્રાપ્ત થયું. સન ૧૯૨૦માં તો મુસલમાનો ખિલાફત પરના
હુમલાથી અત્યંત ઉશ્કેરાયેલા હતા. અને ગાંધીજીએ તેમની માગણી અપનાવી લીધી. બીજા
હિંદુઓને પણ આ રીતે કરવાની સલાહ તેમણે આપી. વલ્લભભાઈની જીવનકથામાં અહીં
આપણે ગાંધીજીના ઉદ્દેશો સમજાવવા બેસવાની જરૂર નથી. પાછળથી કેટલાક મુસલમાન
ટીકાકારોએ એવું પણ કહ્યું કે મહાત્માજીએ જાણીબૂજીને મુસલમાનોને ઉશ્કેર્યા કારણ કે
અંગ્રેજ સરકાર સાથેના સંઘર્ષમાં તેમને સંડોવી દેવાની ગાંધીજીની ઇચ્છા હતી. ગાંધીજીના
હિંદુ ટીકાકરો ગાંધીજીના વલણનો એવો અર્થ કરે છે કે જિંદગી આખી તેમણે મુસલમાનોને
પંપાળ્યા તેવું આ બાબતમાં પણ કર્યું. મહાત્માજીના વલણને પરિણામે હિંદુ-મુસલમાનો
વચ્ચે એકતા સથ્પાઈ તેથી મહાત્માજીના અંગ્રેજ ટીકાકારો આમાં ગાંધીજીની સફાઈદાર
ચાલબાજી નિહાળે છે પણ હિંદુ-મુસ્લિમ એકતા પોતાની કાયમી આરજૂ રહી છે તેવું
મહાત્માજીએ પોતે જ કહ્યું છે.

ભારતના ઉશ્કેરાયેલા મુસલમાનોને ગાંધીજીએ સરકાર જોડે અહિંસક અસહકારનો રસ્તો
બતાવ્યો. સરકાર સામે હથિયાર ઉઠાવવાનું અશક્ય હતું અને અનિચ્છનીય પણ હતું. પણ
હિંદીઓ સહકાર પાછો ખેંચી લે તો સરકાર આપોઆપ પડી ભાંગે. હિંદુઓએ પણ આ
પગલામાં જોડાવું જોઈએ. દગાખોરીથી પરેશાન મુસલમાનોના સંઘર્ષમાં ભાગ ન લેવો તે
હલકાઈ ગણાય. અમૃતસરના કૉંગ્રેસ અધિવેશન પહેલાં એક મહિના અગાઉ સન ૧૯૧૯ના
નવેમ્બરમાં દિલ્હીમાં ઉદ્વિગ્ન મુસલમાનોના સંમેલનમાં ગાંધીજીએ અસહકારની વાત સૌથી
પહેલાં ઉચ્ચારી હતી. તુર્કી માટેની ઇંગ્લૅંડની શરતો તે વખતે જાહેર થઈ ન હતી.
"દગાખોરી થાય૧૧૮ તો અસહકારનો વિચાર કરવો જોઈએ" તેવું ગાંધીજીએ કહ્યું હતું.
તેમણે આ તલવાર બતાવીને તરત જ મ્યાન કરી દીધી હતી. માર્ચમાં મુસલમાન પ્રતિનિધિ-
મંડળને લોઈડ જ્યૉર્જે જવાબ આપી દીધા પછી ગાંધીજીએ ખિલાફતને "સો વાતની એક
વાત" ગણાવી અને અસહાકરની તલવાર ફરી પાછી મ્યાનમાંથી બહાર કાઢી. હિંદુઓ આ
લડત માટે તૈયાર ન હતા પણ તુર્કી માટેની શરતો જાહેર થઈ તે મે મહિનામાં બીજા બનાવો
પણ બન્યા.

મે માસની ૨૫મી તારીખે પ્રસિદ્ધ થયેલા હંટર કમિશનના હેવાલમાં જલિયાંવાલા બાગ
અંગે ગાંધીજીએ શોધી કાઢેલી તમામ હકીકતોનો સ્વીકાર કરવામાં આવ્યો, પણ તેમાંથી
નબળાં તારણ કાઢવામાં આવ્યાં. માઇકલ ઑડ્વાયર અને પંજાબના અન્ય અધિકારીઓનો
દોષ ન હોવાનું કહેવામાં આવ્યું. જનરલ ડાયરને "નિર્ણય લેવામાં ભૂલ કરવા" માટે દોષિત
ગણવામાં આવ્યા. તેને પરિણામે તેમણે હોદ્દો ગુમાવ્યો. પણ ઉમરાવ સભાએ તેમની
સરાહના કરતો ઠરાવ મંજૂર કર્યો અને અંગ્રેજ પ્રશંસકોએ તેમનું માન કરી તલવાર અને વીસ
હજાર પાઉન્ડની થેલી આપી. અત્યંત કડવાશ અનુભવતા હિંદુઓ અને શીખો અંગ્રેજી
શાસનને માનસિક રીતે ધિક્કારતા થયા. પોતે કોઈ દિવસ અંગ્રેજ સામ્રાજ્યની સામે બળવો