૧૯૧૮-૨૨/સાથીદાર ૫૫

ગાંધીજીની પ્રવૃત્તિનું અવલોકન કરવા માટે વલ્લભભાઈની વાત થોડો વખત પડતી
મૂકીએ, કારણ કે વલ્લભભાઈ પણ સતત ગાંધીજીનું નિરીક્ષણ કર્યા કરતા હતા.
અમદાવાદના હજારો મજૂરોએ ગાંધીજીની હાજરીમાં પ્રતિજ્ઞા લીધી કે પોતે ૩૫ ટકા વધારો
મળે નહીં ત્યાં સુધી કામ પર ચડશે નહીં, અને કોઈ માણસને ગાળો આપશે નહીં,
માલમિલકતને કશું નુકસાન પહોંચાડશે નહીં. ગાંધીજી, શંકરલાલ અને અનસૂયાબહેન
હંમેશાં મજૂરોની સાથે જ રહેતાં. ગાંધીજી દરરોજ સવારે શાહપુર દરવાજાની બહાર આવેલા
બાવળના ઝાડ નીચે બેસીને લૉક-આઉટ થયેલા હજારો મજૂરો પાસે ભાષણ કરતા.
અનસૂયાબહેન તેમને પોતાની અમેરિકન મોટરમાં લઈ આવતાં. લગભગ દરરોજ ગાંધીજીએ
ઘડી આપેલી અને અનસૂયાબહેનની સહીવાળી પત્રિકા બહાર પાડવામાં આવતી. આ
પત્રિકામાં મજૂરોને એકજૂથ રહેવાની હાકલ કરવામાં આવતી, અથવા તેમને શિસ્તના પાઠ
શીખવવામાં આવતા કે મજૂરોને સફાઈ કરવાનું, ઘરમાં રિપૅરકામ કરવાનું, વાંચતાં-લખતાં
શીખવાનું, બીજો હુન્નર શીખવાનું અને નીચાં કામ કરીને પણ આજીવિકા ચલાવવાનું
કહેવામાં આવતું.

મજૂરોનું સંગઠન હતું નહી. કોઈ સંસ્થા પાસેથી રોજ એકાદ આનો પણ મળતો નહીં.
માલિકો નમતું જોખવાના નથી, તેવી વિરોધી પત્રિકાઓ પણ દેખાવા લાગી. મજૂરો એક
મહિનો તો ટકી રહ્યા. અંબાલાલ ઘણી વાર ગાંધીજીના આશ્રમે જમવા આવતા અને આવા
પ્રસંગે ગાંધીજી જાણીબૂજીને અનસૂયાબહેનને પીરસવાનું કામ સોંપતા. પણ ઝઘડાની
બાબતમાં અંબાલાલ "સૌથી કટ્ટર વિરોધી" રહ્યા.૧૫

ગાંધીજી હંમેશાં તેમને કહેતા કે "તમારા હૃદયમાં જુઓ, અંતરાત્માનો અવાજ સાંભળો
અને તેના કહેવા પ્રમાણે કરો."૧૬ પણ તેનું કશું પરિણામ આવ્યું નહીં. માર્ચની ૧૨મી
તારીખે મિલમાલિકોએ ઝઘડો વધાર્યો. તેમણે તાળાબંધી ઉઠાવી લીધી અને વીસ ટકા વધારો
સ્વીકારી લેનાર મજૂરોને કામ પર ચડી જવાની રજા આપી. ગાંધીજીએ કહ્યું કે "હવે અમારી
હડતાળ શરૂ થાય છે." આ હડતાળ અમદાવાદમાં પડેલી પહેલી હડતાળ છે.

બે દિવસ પછી ગાંધીજીના આશ્રમના અંતેવાસી છગનલાલ મજૂરચાલીમાં ગયા ત્યાંથી
મહેણાં સાંભળીને પાછા આવ્યા. "અનસૂયાબહેન અને ગાંધીજીને શું છે ? મોટરમાં બેસીને
આવેજાય છે, સરસ મજાનો ખોરાક ખાય છે અને અમે તો મરવા પડ્યા છીએ. મિટિંગોમાં
હાજરી આપવાથી હોજરીનો ખાડો પૂરી શકાય તેમ નથી."૧૭ છગનલાલે ગાંધીજીને ખબર
આપ્યા. બીજે દિવસે ગાંધીજી બાવળના ઝાડ નીચે બેઠા હતા. ત્યારે તેમણે મક્કમતાથી
ઓપતા પાંચ હજાર ચહેરાઓને બદલે હજારેક જેટલા નિરાશ મજૂરોને જોયા. થોડા સમયમાં
જ મજૂરો ભાંગી પડવાના છે તેવું ગાંધીજીને લાગ્યું. તેથી ગાંધીજીએ શાંત અવાજે જાહેર કર્યું
કે તમે તમારી પ્રતિજ્ઞા તોડો તે વાત હું ક્ષણભર પણ સહન કરી શકું તેમ નથી. તમને ૩૫ ટકા
વધારો મળે નહીં ત્યાં સુધી હું મોટર વાપરીશ નહીં અને અનાજ પણ ખાઈશ નહીં.૧૮

આઘાતમાંથી કળ વળ્યા પછી અનસૂયાબહેન તથા અન્ય અનેક કાર્યકરોએ અનશનમાં
જોડાવાની તૈયારી બતાવી. પણ ગાંધીજીએ દૃઢતાથી કહ્યું કે અનશન પોતે એકલા જ કરશે
અને બીજા કોઈએ ઉપવાસ કરવાના નથી. છગનલાલને ટોણાં મારનારા તથા અન્ય તમામ
લોકોએ પોતાની પ્રતિજ્ઞા પાળવાના સોગંદ ખાધા અને ગમે તેવું હલકું હોય છતાં બીજું કામ
કરવાની તૈયારી બતાવી. ગાંધીજી માટે ચિંતા અનુભવતા છતાં રોષભર્યા અંબાલાલ