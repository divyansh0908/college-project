૧૫૨ પટેલ

ઝંપલાવતાં અગાઉ બે વખત વિચાર કરજો તેવું હજી પણ કહું છું. મારા જેવો લડનાર
તમારો આગેવાન છે તેવું સમજીને રાજી થતા નહીં. મને અને મારા સાથીદારોને ભૂલી
જજો. પણ અન્યાય અને જુલમ સામે વિરોધ કરવો જોઈએ તેવું તમને લાગતું હોય તો જ
લડત ઉપાડજો. આમાં નાસીપાસ થયા તો તમે ઘણાં વરસ સુધી ઊઠી શકવાના નથી તેવું
જાણજો. પણ જીતશો તો સ્વરાજનો પાયો નાખવામાં તમે મોટું કામ કર્યું ગણાશે.

ઠરાવ તમારે મૂકવાનો છે, ટેકો પણ તમારે આપવાનો છે અને મંજૂર પણ તમારે
કરવાનો છે. અમારામાંથી કોઈ ઠરાવ પર બોલશે નહીં. તમારી ઇચ્છા અને તૈયારી
બતાવવાનો ઠરાવ તમારે કરવાનો છે.૧૨૯

જાહેર સભામાં સ્વરાજનો ઉલ્લેખ કરવામાં આવ્યો નહીં. બારડોલીની જીતથી સ્વરાજ
મેળવવામાં સહાય થશે તેવો વલ્લભભાઈને સ્પષ્ટ ખ્યાલ હતો. બારડોલીની લડત સ્વરાજ
માટે નથી, પણ આકરા મહેસૂલ-વધારા અંગે છે તે બાબતમાં વલ્લભભાઈ સ્પષ્ટ હતા.
મિત્રો કે દુશ્મનો આ મર્યાદિત સમસ્યાને વિસ્તીર્ણ બનાવી ન મૂકે તે બાબતમાં વલ્લભભાઈ
મક્કમ હતા, છતાં સરકારી હુકમની અવગણના કરવાનાં પરિણામ તેમણે ફરી સ્પષ્ટ કરી
બતાવ્યાં :

મારો પત્ર મહેસૂલ ખાતાને વિચારણા કરીને યોગ્ય કરવા માટે મોકલવામાં આવ્યો છે તેવું
મને જણાવવામાં આવ્યું છે. આ વિચારણા ક્યારે પૂરી થાય તે આપણે જાણતા નથી.
આપણે તેમનો નિર્ણય આવતાં સુધી રાહ જોઈ શકીએ તેમ નથી.

સરકાર આપણી શરત સ્વીકારે નહીં ત્યાં સુધી મહેસૂલ બિલકુલ ન ભરવાની તમને
મારી નમ્રતાપૂર્વકની સલાહ છે.

જે કરો તે દેખીતી આંખે કરજો, ભગવાનને સાક્ષી રાખજો અને પરિણામની ગણતરી
કરી લેજો. દાખલો બેસાડવા માટે સરકાર તમારા આગેવાનોને સૌથી પહેલાં પકડી લેશે
તેવી સંભાવના છે. આ ઠરાવ મૂકનારની જમીન સરકાર સૌથી પહેલાં જપ્તીમાં લે તેવું
પણ બની શકે છે. આવું થાય છતાં તમે અડગ રહેવાના હો તો આવી સરસ લડત ઉપાડી
લઈને લડજો.૧૩૦

સરકાર મહેસૂલ-વધારો પાછો ખેંચી લે નહીં અથવા તો નિષ્પક્ષ કમિશન નીમે નહીં ત્યાં
સુધી કોઈએ મહેસૂલ ભરવું નહીં, તેવી સલાહ આપતો ઠરાવ એક ખેડૂતે રજૂ કર્યો ત્યાર પછી
અનેક માણસો બોલ્યા. તેમાં પાટીદાર, અનાવિલ, બ્રાહ્મણ, વાણિયા, મુસલમાન, પારસી
બધા હતા. બધાએ એક પછી એક ઊભા થઈને ઠરાવને ટેકો આપ્યો. ભાષણો થયાં નહીં.
માત્ર એક ભજન ગાવામાં આવ્યું અને કુરાનનો પાઠ કરવામાં આવ્યો. "ઠરાવ મંજૂર કરતી
વખતે અત્યંત ગંભીર શાંતિ છવાઈ હતી."૧૩૧

તાલુકાની ૮૭,૦૦૦ની વસતિમાં અડધા દૂબળાઓ અને આદિવાસીઓ હતા. ત્રીજા
ભાગના પાટીદારો હતા. મુસલમાન અને અનાવિલ બ્રાહ્મણોની વસતિ ચાર-ચાર ટકા હતી.
વાણિયા અને અંત્યજો બે-બે ટકા હતા. પણ ૧૭,૦૦૦ જમીનમાલિકોમાં દૂબળા,