૧૯૪૮-૫૦/સિપાહી ૫૦૧

થયેલા અધઃપતન" સમાન ગણાવ્યા. તેમણે ઉમેર્યું, "મને તો મનમાં વારંવાર એક જ
વિચાર આવે છે કે બાપુ તમારે અત્યારે જીવતા રહેવું જરૂરી છે."૩૮ નવ મહિના બાદ તેમણે
ફરી વખત "જેને કારણે શરમથી આપણાં માથાં કાયમ માટે ઝૂકેલાં રહેશે તેવા મહા કરુણ
પ્રસંગ"નો ઉલ્લેખ કર્યો.૩૯

મહાત્માજીનો ખૂની વલ્લભભાઈને "આપણો જ યુવાન" લાગ્યો. અને રાષ્ટ્રીય
સ્વયંસેવક સંઘ "આપણા ભાઈઓ"૪૦ લાગતા હતા. વલ્લભભાઈએ સંઘની "ખાનગી
પ્રણાલીઓ"૪૧ની ટીકા કરી. અને "ભારતમાં કોઈ (ખાનગી) સેના ઊભી થાય તે ચલાવી
લેવામાં નહીં આવે"૪૨ તેવી જાહેરાત કરી. તેમણે સંઘના સભાસદોને કૉંગ્રેસમાં જોડાઈ
જવાની વિનંતી કરી.૪૩ પણ નેહરુ માટે સંઘના લોકો "આપણા ભાઈઓ"થી ઘણા વેગળા
હતા. આપણે જે અવતરણ આપ્યું છે તે શબ્દો વલ્લભભાઈએ ઉચ્ચાર્યા તે પહેલાં બે
મહિના અગાઉ નેહરુએ તેમને લખી જણાવ્યું હતું :

રાષ્ટ્રીય સ્વયંસેવક સંઘને તેની પોતાની વિશિષ્ટ વિચારધારા છે અને આ વિચારસરણી
સરકાર અને કૉંગ્રેસથી તદ્દન વિરુદ્ધ દિશામાં જાય છે. આ લોકો સેક્યુલર રાજ્યના
ખ્યાલના ઉગ્ર વિરોધી છે.... આ તબક્કે આપણે સંઘ પર મુકાયેલો પ્રતિબંધ ઉઠાવી
લઈએ અને બીજી સંસ્થાઓ પર ચાલુ રાખીએ તો ઘણા લોકો તેનો એવો અર્થ કરશે કે
આપણે ભારતમાં કેટલાક ફાસીવાદી પરિબળોને ઉત્તેજન આપવા માગીએ છીએ.૪૪

સેક્યુલર રાજ્યની વાત ભાગ્યે જ કરનાર વલ્લભભાઈ હિંદુ રાજવટના ટેકેદાર ન હતા. સન
૧૯૪૯ના ફેબ્રુઆરીમાં "હિંદુ રાજ"નો ઉલ્લેખ કરીને તેના માટે "પેલો પાગલ ખ્યાલ"૪૫
એવા શબ્દો વાપર્યા હતા. આનાથી અઢી મહિના અગાઉ તેમણે કહ્યું હતું કે "દેશને વફાદાર
હોય તેવા દરેક મુસલમાનને ભાઈ ગણવો જોઈએ."૪૬ સન ૧૯૪૭માં મુસલમાનો અને
બિનમુસલમાનોના હત્યાકાંડને તેમણે "ભારતના ઇતિહાસના અતિશય કાળા કારનામા"
ગણાવ્યા હતા.૪૭ પણ રાષ્ટ્રીય સ્વયંસેવક સંઘમાં જોડાયેલા લોકોની સંખ્યા અને શિસ્તની
તેમના પર ઊંડી છાપ પડી હતી. અને સન ૧૯૪૭ની કતલ વખતે સંઘે અસંખ્ય હિંદુઓ અને
શીખોના પ્રાણ બચાવ્યા હતા, તે હકીકત તે જાણતા હતા.૪૮ સંઘની ઊજળી બાજુ જોવા
માટે અનિચ્છા ધરાવનાર જવાહરલાલ વલ્લભભાઈ જોડે એક બાબતમાં સહમત હતા કે આ
સંઘ પરનો પ્રતિબંધ અને તેના હજારો સભાસદોની ખટલો ચલાવ્યા સિવાય અટકાયત
અનિશ્ચિત મુદત માટે ચાલુ રાખી શકાય નહીં. સન ૧૯૪૯ના જુલાઈમાં સંઘના સરસંઘ
ચાલક ગોલવળકરે સરદારે મૂકેલી શરતો સ્વીકારી લીધા પછી તેમને અને સંઘના બીજા
અટકાયતીઓને છોડવામાં આવ્યા અને સંઘ પર મૂકવામાં આવેલો પ્રતિબંધ ઉઠાવી લેવામાં
આવ્યો. આ શરતો એવી હતી કે સંઘે પોતાનું બંધારણ બનાવવું અને પ્રસિદ્ધ કરવું. કેવળ
સાંસ્કૃતિક બાબતો અંગે જ પ્રવૃત્તિ કરવી. હિંસાખોરી અને ગુપ્તતા તજી દેવી, ભારતનાં
ધ્વજ અને બંધારણને વફાદાર રહેવાના શપથ લેવા, અને લોકશાહી વ્યવસ્થાતંત્ર સ્થાપવું.૪૯

ભારતથી પૂર્વ પાકિસ્તાનમાં જઈ રહેલા મુસલમાનોની સરખામણીએ પૂર્વ પાકિસ્તાન
છોડી દઈને ભારતમાં આવી રહેલા હિંદુઓની સંખ્યા એટલી બધી મોટી હતી કે બંગાળનું
અર્થતંત્ર આ બોજાથી ગૂંગળાવા લાગ્યું. સન ૧૯૪૮ના ડિસેમ્બરમાં કૉંગ્રેસના જયપુર
અધિવેશનમાં સરદારે પાકિસ્તાન પાસે બે વિકલ્પ રજૂ કર્યા : "કાં તો આ તમામ