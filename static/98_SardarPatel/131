૧૯૨૨-૨૯/સરદાર ૧૩૧

ચરખો ચલાવનાર લોકો મોટા ભાગે નાફેરવાદીઓ હતા. આ દરખાસ્તનો ઉગ્ર વિરોધ કરીને
ઠરાવ પર મતદાન થયું ત્યારે સ્વરાજ પક્ષના ઘણાખરા આગેવાનોએ સભાત્યાગ કર્યો. આ
ઠરાવ ૬૭ વિરુદ્ધ ૩૭ મતે મંજૂર થયો કે તરત જ ગાંધીજીએ વિરોધીઓને રાજી કરવાનો માર્ગ
લીધો. કૉંગ્રેસી હોદ્દેદાર ઠરાવ્યા પ્રમાણમાં હાથકાંતણનું સૂતર આપે નહીં તો તેનું સભ્યપદ
રદ થાય તેવી શિક્ષાત્મક કલમ ગાંધીજીએ ઠરાવમાંથી રદ કરાવી.

ગાંધીજીના શબ્દની ઉપેક્ષા કરનાર કૉંગ્રેસીઓની સંખ્યા ઘણી મોટી હતી. એક અંગ્રેજના
ખૂનને વખોડી કાઢનાર ઠરાવ ગાંધીજીએ રજૂ કર્યો ત્યારે ચિત્તરંજનદાસ અને સ્વરાજ પક્ષના
સાથીદારોએ તે ઠરાવને લગભગ તોડી પાડ્યો. પણ વલ્લભભાઈ ગાંધીજીને વફાદારીથી
વળગી રહ્યા. ગુજરાત પ્રાંતિક સમિતિના અધ્યક્ષ તરીકે વલ્લભભાઈ મહાસમિતિના યજમાન
હતા. ચર્ચાઓ ચાલતી હોય ત્યારે વલ્લભભાઈએ વ્યવસ્થા સંભાળવા માટે વારંવાર બહાર
જવું પડતું અને તેથી ગેરહાજર રહેતા. પણ પાછા ફર્યા પછી જ્યારે મત આપવાનો હોય
ત્યારે "હું ગાંધીજીને ટેકો આપું છું" તેવું વલ્લભભાઈ જાહેર કરતા. આને કારણે
વલ્લભભાઈ ગાંધીજીના "અંધ અનુયાયી" ગણાયા.૬૧ વલ્લભભાઈના આગ્રહથી ગુજરાત
પ્રાંતિક સમિતિએ ઠરાવ કર્યો હતો કે સમિતિનો દરેક સભાસદ હાથકાંતણના સૂતરની ૩૦૦૦
વારની આંટીઓ આપશે. ગાંધીજીએ ૨૦૦૦ વારનો આગ્રહ રાખ્યો હતો.

સપ્ટેમ્બરમાં મહાત્માજીએ દિલ્હીમાં મહમ્મદ અલીનો ઘેર એકવીસ દિવસના ઉપવાસ
કર્યા. સન ૧૯૧૯ અને સન ૧૯૨૦માં પ્રાપ્ત થયેલા "હિંદુ-મુસ્લિમ ઐક્ય" રૂપી હીરામાં
તડ પડી હતી. ભારતમાં લોકો "એકબીજાના ધર્મની નિંદા કરે, બેફામ બકવાસ કરે, જૂઠું
બોલે, નિર્દોષ માણસોનાં માથાં વધેરે અને મંદિર-મસ્જિદ ભ્રષ્ટ કરે" તેવું વારંવાર બનવા
લાગ્યું હતું.૬૨ ગાંધીજીએ તેની સામે ઉપવાસ આદર્યા.

વલ્લભભાઈ પરનો પત્ર, ૧૬-૯-૨૪ : તમને મારા નિર્ણયની જાણ થઈ ગઈ છે, તેવી
મારી ખાતરી છે. તમારું હૈયું તો સિંહનું છે, તેથી તમે જરા પણ ગભરાશો નહીં. ઊલટું
આપણા સહુના ધ્યેય માટે તમે વધારે બળથી કામ કરજો.૬૩

ગાંધીજી તરફથી આવેલા બીજા પત્રમાં ગાંધીજીએ વલ્લભભાઈમાં મૂકેલા વિશ્વાસનાં
દર્શન થાય છે.

મહાદેવભાઈનો વલ્લભભાઈ પર પત્ર, ૨૨-૧૦-૨૪ : હિંદુ-મુસલમાન સંબંધો અંગે
ગુજરાતમાં જે કંઈ થઈ રહ્યું હોય, પણ તમે ત્યાં છો તેથી બાપુને શાંતિ છે. તમારી
હાજરી છતાં પણ ગુજરાતમાં તોફાન થાય તો આવું તોફાન અટકાવવું અશક્ય હશે, તેવું
બાપુ માની લેશે.૬૪

ગાંધીજીના ઉપવાસથી ઘણાં હૈયાં પીગળ્યાં અને થોડા વખત માટે દિલ્હીના વાતાવરણમાં
સુધારો પણ થયો. પણ તેને કારણે હિંદુ-મુસ્લિમ વચ્ચેનો વિશ્વાસ કાયમી ધોરણે સ્થપાયો
નહીં. ગાંધીજીએ ત્યાર પછી સ્વરાજ પક્ષને રાજી કરવા પ્રયાસ કર્યો. માત્ર શંકા હોવાને
કારણે દાસના સંખ્યાબંધ અનુયાયીઓની સરકારે અટકાયત કરી હતી અને તેમાં સુભાષચન્દ્ર
બોઝનો પણ સમાવેશ થતો હતો. સ્વરાજ પક્ષના કાર્યકરો સામેનાં પગલાં વખતે તેમને