૧૯૨૯-૩૪/રાજકેદી ૨૨૭

મૂકવામાં આવી. આંબાના ઝાડ તળે થકવી નાખે તેવી વાટાઘાટો ચાલી અને છેવટે યરવડા
કરાર પર સહીસિક્કા થયા. અંત્યજો અને હિંદુ મતદારોને એકબીજા જોડે સંમિલિત કરી
નાખવામાં આવ્યા. મૅક્ડોનાલ્ડને તારથી આ કરારની નકલ મોકલી આપવામાં આવી. હોર
જોડે મધરાત સુધી ચર્ચા કર્યા પછી મૅક્ડોનાલ્ડે આ કરારની સ્વીકૃતિ તારથી મોકલી આપી.

સરકારી જેલ ખાતાના ઇન્સ્પેક્ટર-જનરલ કર્નલ ડોયલેએ આ સરકારી દસ્તાવેજ
ગાંધીજીને સપ્ટેમ્બરની ૨૬મી તારીખે અને ઉપવાસને સાતમે દિવસે બતાવ્યો. સરકારે
નીતિપલટો સ્વીકાર્યો હતો. ગાંધીજીએ હકારમાં માથું હલાવ્યું અને કસ્તૂરબાએ તેમને
સંતરાનો રસ પાયો. ગાંધીજીનો અંતરનાદ ફરી સફળ થયો હતો. જેલમાં ઝાડ નીચે પડેલા
આ ઉપવાસીએ અંગ્રેજ સરકાર પાસે પોતાનું ધાર્યું કરાવ્યું હતું.

મહાદેવભાઈની ડાયરી, ૨-૧૦-૩૨:  બાપુના ઉપવાસ દરમિયાન વલ્લભભાઈની
રમૂજવૃત્તિ તદ્દન સુકાઈ ગઈ હતી... તે હવે એકાએક ઊગી નીકળી. બાપુને સ્પૉન્જ
બાથ આપવા માટે તેમના કબાટમાંથી ઘણા ટુવાલો કાઢવામાં આવ્યા હતા. "મારે આ
ટુવાલોનો હિસાબ જોઈએ." બાપુએ કહ્યું.

વલ્લભભાઈએ કહ્યું: "મારે વળી તમને હિસાબ શા માટે આપવો પડે ? અમને તો
હતું કે અમે તમને ગુમાવી રહ્યા છીએ. તમે પાછા આવીને દરેક વાતનો હિસાબ માગશો
તેની અમને ખબર ન હતી."

બા સામે જોઈને કહ્યું: બા આ સાંભળો. આ તો ગુલામશાહી ન ગણાય ? તેમણે
માલવિયાજીને ખાદી પહેરાવી, અંત્યજોને અડવાની ફરજ પાડી. તેમને જેલમાં મોકલ્યા
અને ઇંગ્લૅંડ પણ લઈ ગયા. માલવિયાજી અસ્પૃશ્યો સાથે બેસીને જમે નહીં અને
અંત્યજોને પોતાનાં સગાંવહાલાં પરણાવે નહીં, ત્યાં સુધી બાપુને જંપ વળવાનો નથી."

વિજયની જોડાજોડ મુશ્કેલીઓ પણ આવી. પણ વલ્લભભાઈ પાસે ઉપાય તૈયાર હતા.

મહાદેવભાઈની ડાયરી, ૧૨-૩-૩૩: મેં કહ્યું કે આપણે સનાતની સવર્ણો અને
આંબેડકરના અનુયાયીઓ જેવા ઘંટીના ઉપલા અને નીચલા પડની વચ્ચે પિસાઈ જવાના
છીએ. વલ્લભભાઈ: "તમે આ બંને પડની વચ્ચે આવો તો જ આવું થવાનું છે, આપણે
આ બંને પક્ષોને એકબીજા જોડે લડી મરવા દેવા જોઈએ."

ઉપવાસ દરમિયાન હિંદુઓના એક સંમેલને ઠરાવ કર્યો હતો કે સ્વરાજ પછી પાર્લામેન્ટે
શરૂઆતમાં જ કાયદો ઘડીને સામાજિક તથા ધાર્મિક સમાનતા અને મંદિર પ્રવેશના હક્ક
અંત્યજોને આપવા જોઈએ. એટલું જ નહીં પણ સ્વરાજ આવ્યા પહેલાં પણ સમાનતાની
સ્થાપના થવી જોઈએ.૧૩૩ આ ઠરાવ અનુસાર રંગા અય્યર નામના સભાસદે મધ્યસ્થ
ધારાસભામાં બે ખરડા પેશ કર્યા. એક ખરડાથી અસ્પૃશ્યો સંબંધે તમામ ભેદભાવ નાબૂદ
થતા હતા અને બીજા ખરડામાં મંદિર પ્રવેશનો હક્ક આપવામાં આવ્યો હતો. આ કાયદો
પસાર થાય તો અસ્પૃશ્યો(ગાંધીજી અને બીજાઓ તેમને હરિજનો કહેવા લાગ્યા હતા)ને જે
મંદિરના ભક્તોની બહુમતી કબૂલ રાખે તે મંદિરમાં દાખલ થવાનો હક્ક મળતો હતો