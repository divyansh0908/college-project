૩૨૦ પટેલ

ત્યાં જેલમાં સુપરિન્ટેન્ડેન્ટ હતા અને નાસભાગમાં પોતાની મોટર, બધું ફર્નિચર અને
લગ્નપ્રસંગની ભેટસોગાદ પણ પાછળ મૂકી દેવાં પડ્યાં હતાં. સેન્ડક ઘણા હોશિયાર હતા
અને બે કામ બજાવતા હતા : કેદીઓના વિચારોની નિગેહબાની રાખતા અને તેમના
સ્વાસ્થ્યની સંભાળ રાખતા, કે જેથી આ બાબતમાં સરકારે બેદરકારી સેવ્યાનો આક્ષેપ મૂકી
શકાય નહીં.

આઝાદ સેન્ડકને ચિત્તાખાન કહેતા કારણ કે ચાંદબીબીને તેના પોતાના કિલ્લામાં કેદ
કરવામાં આવી ત્યારે તેના હબસી જેલરનું નામ ચિત્તાખાન હતું. સેન્ડકના આવ્યા પછી
સ્થિતિ સુધરી. પકડાયા પછી પહેલી જ વખત ઑગસ્ટની અઠ્ઠાવીસમી તારીકે કેદીઓને
અખબાર જોવા મળ્યું. અંગ્રેજી માલિકીનું ટાઇમ્સ ઑફ ઇન્ડિયા મળ્યું. મચ્છરદાનીઓ નવી
આવી. અઠવાડિયા સુધીનું રાંધણું ખાધા પછી નવો રસોઇયો રાખવામાં આવ્યો.  પટ્ટાભિએ
નોંધ્યું છે કે "આ કામ માટે અગાઉ પસંદ થયેલો માણસ રસોડામાં દાખલ થતો હતો, ત્યારે
તેનાં શરીર અને કપડાંની એવી સખત જડતી લેવામાં આવી, કે કંટાળીને તે ચાલ્યો
ગયો"૧૭૭

સેન્ડક આ બૅરેકમાં રહેતા નહીં, પણ જેલર અને વૉર્ડરો ત્યાં જ રહેતા. આ બૅરેકને
જડબેસલાખ બંધ કરી દેવામાં આવે તો કેદીઓ માટેના કોઈ સંદેશાની આવજા થઇ શકે તેમ
ન હતું. જેલના કર્મચારીઓની કેટલીક આવજા અનિવાર્ય હોવાથી સુપરિન્ટેન્ડેન્ટ જેલર અને
સૂબેદાર (નાયબ જેલર) સિવાયના બાકીના તમામ લોકોની બાજુના તંબુમાં જડતી લેવામાં
આવતી અને આ વખતે ગુપ્તચર ખાતાનો અંગ્રેજ અધિકારી હાજર રહેતો. દીવાલ પાસે ફરી
વખત તલાશ લેવામાં આવતી ત્યારે "ગોરા સૈનિકો પોતાની હાજરીમાં" જેલના તમામ
કર્મચારીઓનાં કપડાં કઢાવી નાખતા. કર્મચારીઓએ વિરોધ કર્યો અને પ્રાંતના જેલ ખાતાના
સર્વોચ્ચ સુપરિન્ટેન્ડેન્ટ ભંડારીએ પણ આ વિરોધમાં સૂર પુરાવ્યો, તે પછી આ તલાશ બંધ
કરવામાં આવી.૧૭૮

પટ્ટાભિએ નોંધ્યું છે કે "પોતાની તીક્ષ્ણ અને મારક રમૂજોથી વલ્લભભાઈ અમને
હસાવીને ગૂંગળાવી નાખે છે."૧૭૯ પણ આંધ્રના આ કૉંગ્રેસી આગેવાન અને ઇતિહાસકાર કંઈ
મહાદેવ દેસાઈ ન હતા. તેમણે વલ્લભભાઈના સપાટા નોંધી રાખ્યા ન હોવાથી આ બધું
વિલુપ્ત થઈ ગયું છે. સરકારી અધિકારીઓનો સામનો કરતી વખતની તેમની ઉગ્રતાનો
નમૂનો મળે છે. મુંબઈના સર્જન-જનરલ મેજર કાન્ડી સન ૧૯૪૨ના ઑગસ્ટની આખરમાં
અહમદનગર આવ્યા હતા, અને કેદીઓના સ્વાસ્થ્યની તપાસ કરી રહ્યા હતા. આ બંને
એકબીજાથી પરિચિત હતા. અઢાર વરસ અગાઉ વલ્લભભાઈ મ્યુનિસિપાલિટીના પ્રમુખ
હતા ત્યારે કાન્ડી અમદાવાદના આરોગ્ય અધિકારી હતા. આ બંને વચ્ચે વાત થઈ :

કાન્ડી: "હવે ઘરડો થયો છું અને ચીડિયો થઈ ગયો છું." વલ્લભભાઈ : "૫૬ વરસે
તમે ઘરડા-ચીડિયા થયા હો તો મારે કેવા થવાનું છે ?" કાન્ડી: "કેટલાં વરસ થયાં ?"
વલ્લભભાઈ: "૬૭ થયાં અને હજી ૩૩ વરસની તૈયારી છે."૧૮૦

પકડાયા પછી બીજે દિવસે ગાંધીજીએ સરકારને પહેલો પત્ર લખ્યો. કારાવાસમાંથી
આવા ઘણા પત્રો લખાવાના હતા. આ પહેલા તોપમારામાં મહાત્માજીએ માગણી કરી કે