૧૯૨૯-૩૪/રાજકેદી ૨૨૧

"કટોકટી આવી પડે ત્યારે આ ભાઈ પણ સંકુચિત કોમવાદી ખ્યાલ✶ અપનાવે છે અને
મુસલમાનો માટે અલગ ફંડ તથા અલગ અપીલની માગણી કરે છે." બાપુએ
કહ્યું, "આ કારણસર તેને દોષ આપી શકાય નહીં. આપણે મુસલમાનોને શી સગવડ
આપીએ છીએ? તેમની સાથે મોટે ભાગે અસ્પૃશ્યો જેવો વર્તાવ રાખીએ છીએ. મારે
અમતુસ્સલામને દેવલાલી મોકલવી હોય તો - (ડાયરીમાં નામ આપ્યું નથી)ને ત્યાં તેને
રાખવા માટે કહી શકાય ? ખરું જોતાં, હિંદુઓએ આગળ પગ માંડવો જોઈએ. હિંદુઓ
જાગ્રત થાય અને ભેદભાવની જે વાડ બાંધવામાં આવી છે તે તોડી પાડવામાં આવે તો
કડવાશ ઘણી ઓછી થઈ જાય."

વલ્લભભાઈએ કહ્યું, "પણ મુસલમાનોના રીતરિવાજ જુદા છે. તેઓ માંસાહારી છે
જ્યારે આપણે શાકાહારી છીએ. તેમની જોડે એક ઘરમાં કેવી રીતે રહી શકાય ?"
બાપુએ કહ્યું, "ના, ના, ગુજરાત સિવાય બીજે ક્યાંય હિંદુઓ શાકાહારી હોતા નથી.
પંજાબમાં, સિંધમાં, ઉત્તર પ્રદેશમાં લગભગ દરેક હિંદુ માંસ ખાય છે."

મતભેદો અને સ્પષ્ટ ભાષાને કારણે બંને વચ્ચેની ઉષ્મામાં ફેરફાર થયો નહીં.
વલ્લભભાઈ પોતાનો સ્નેહ કદી બોલી બતાવતા નહીં, પણ દિવસમાં અનેક વખત તેમનાં
કામોથી અને કેટલીક વખત તેમણે આપેલા ઠપકામાંથી પણ આવો સ્નેહ પ્રગટ થઈ જતો.
એક વખત કોઈ બાબતમાં ગાંધીજીએ કહ્યું કે, "હું મરવા પડ્યો હોઉં ત્યારે પણ મારો
સંદેશો આવો જ હશે." વલ્લભભાઈએ તેમને ઠપકો આપ્યો, "તમે અમને અહીં લઈ
આવ્યા છો અને હવે એકલા જ ચાલી જવા માગો છો ?" (૨૮-૩-૩૨) બીજે પ્રસંગે
વલ્લભભાઈએ વાપરેલા શબ્દોથી બાપુના મનમાં મરણનો ખ્યાલ આવ્યો. ગાંધીજીએ
મરણની વાત કહી ત્યારે વલ્લભભાઈનો પ્રતિભાવ જલદ હતો અને હલાવી મૂકે તેવો હતો.

૧૧-૬-૩૨ : સરદાર : "તમારો દુખાવો અંગૂઠાથી શરૂ થઈને કોણી સુધી પહોંચ્યો છે.
હવે ખભા સુધી ચડશે. હવે તો કાંતવાનું બંધ કરો." બાપુ: "કોઈક દિવસ તો બીજાના
ખભા પર ચડીને જવાનું જ છે." સરદાર: "ના, ના, અમને રખડાવીને જશો નહીં.
પહેલાં વહાણ બંદરમાં લાવો, પછી જ્યાં જવું હોય ત્યાં જજો, અને હું સાથે આવીશ."

પછીનાં વરસોમાં સાથોસાથ દુનિયા છોડી જવાના કરાર અંગે ગાંધીજી અને વલ્લભભાઈ
ઘણી વખત કહેતા, તેનું મૂળ કદાચ આ વાતચીતમાં રહેલું છે. આપણે એ પણ નોંધવું
જોઈએ કે કસ્તૂરબા માટે વલ્લભભાઈનો આદરભાવ અને કસ્તૂરબાના વલ્લભભાઈ પરના
હેતને કારણે ગાંધીજી અને વલ્લભભાઈના પ્રેમમાં ઉમેરણ થતું રહ્યું. માર્ચની ૧૬મી તારીખે
યરવડામાં આ ત્રિપુટીને ખબર મળી કે ૬૩ વરસનાં કસ્તૂરબા જાન્યુઆરીમાં પકડાઈને થોડાં
અઠવાડિયાંમાં છૂટ્યાં હતાં. તેમને ફરી પકડવામાં આવ્યાં છે અને છ મહિનાની સજા થઈ છે.
વલ્લભભાઈએ ગાંધીજી અને મહાદેવભાઈને કહ્યું, "બા અહિંસાની સાક્ષાત્ મૂર્તિ છે. બીજી
કોઈ સ્ત્રીના ચહેરા પર મેં આટલી અહિંસા જોઈ નથી.બાની નમ્રતા અને સાદાઈ અદ્ભુત
છે." (૩૧-૩-૩૨) બીજે પ્રસંગે થયેલી વાતચીત પરથી કસ્તૂરબા-ગાંધીજી-વલ્લભભાઈ

✶ બનતાં સુધી ગુજરાતનું ૧૯૨૭નું પૂર.