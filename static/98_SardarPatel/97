૧૯૧૮-૨૨/સાથીદાર ૯૭

નામના એક તેજસ્વી બંગાળી સન ૧૯૨૧માં મુંબઈ મુકામે પહેલી વખત વલ્લભભાઈને
મળ્યા. મહમ્મદ અલીની ધરપકડ થયા બાદ સંખ્યાબંધ આગેવાનો એકઠા મળ્યા હતા.
"આટલા ગંભીર અને આટલા ઓછા બોલા વલ્લભભાઈ આટલા આગળ પડતા આગેવાન
કેવી રીતે બન્યા હશે" તે કૃષ્ણદાસની સમજમાં આવ્યું નહીં. પણ થોડા સમય પછી "માત્ર
ભાષણો કરવામાં જ જેમની પ્રવૃત્તિ સમાઈ જાય છે"૧૫૪ તેવા આગેવાનો કરતાં વલ્લભભાઈ
અલગ પડી જાય છે, તેવું કૃષ્ણદાસ કહેવા લાગ્યા. કૃષ્ણદાસે એ પણ નોંધ્યું છે કે ચર્ચામાં
એક વખત જવાહરલાલ ગાંધીજીની બાજુમાં બેસીને ચૂપચાપ બૉમ્બે ક્રૉનિકલ વાંચી રહ્યા
હતા. આસામ સરકારે બહાર પાડેલી યાદીમાં "મહાત્મા ગાંધી"નો ઉલ્લેખ વાંચીને
જવાહરલાલ હસતા હસતા કહેવા લાગ્યા કે સરકારે પહેલી જ વખત ગાંધીજીને મહાત્મા કહ્યા
છે.૧૫૫

જવાહરલાલ કરતાં ચૌદ વરસ મોટા હોવા છતાં મોતીલાલ નેહરુ, લજપતરાય, અલી-
ભાઈઓના ગુરુ મૌલાના અબ્દુલ બારી જેવા વયોવૃદ્ધ આગેવાનોની હાજરીમાં મહાત્માજીની
બાજુમાં બેસવાનો ખ્યાલ વલ્લભભાઈને સ્વપ્ને પણ આવે નહીં. મહાત્માજીની બાજુમાં
બેસી જવું, બેઠા બેઠા છાપું વાંચવું અને વાંચતાં વાંચતાં સૂઝેલો રમજી ખ્યાલ બધાને કહી
સંભળાવવો તે જવાહરલાલજી માટે તદ્દન સાહજિક હતું. ગાંધીજી જોડે મજાકમશ્કરકી કરવામાં
અને ગાંધીજીની પોતાની ઠેકડી ઉડાવવામાં વલ્લભભાઈ પાવરધા હતા તે આપણે આગળ પર
જોઈશું, પણ બીજાની હાજરીમાં વલ્લભભાઈ હંમેશાં અતડા અને નમ્ર ભાવે વર્તન કરતા.

મુંબઈની મંત્રણા સભામાં હાજરી આપનાર ઘણાખરા આગેવાનો સન ૧૯૨૧ની આખરમાં
જેલમાં પહોંચી ગયા હતા. મહાત્માની ધરપકડથી અસંતોષ સળગી ઊઠશે અને અંકુશ રાખી
શકાશે નહીં તેવી ગણતરીને કારણે મહાત્માજીની અટકાયત થઈ નહીં. વલ્લભભાઈને જેલમાં
પૂરવાથી બારડોલી અને આણંદનાં આંદોલનો વહેલાં શરૂ થઈ જશે તેવા ખ્યાલથી
વલ્લભભાઈને પણ પકડવામાં આવ્યા નહીં. આ બંને તાલુકાઓને તૈયાર કરવાની અને
વરસની આખરે મળનાર કૉંગ્રેસ અધિવેશન માટે દેશભરમાંથી અમદાવાદ આવનાર
આગેવાનો અને પ્રતિનિધિઓની સરભરા કરવાની તક વલ્લભભાઈને અનાયાસે મળી ગઈ.
આ અધિવેશન અને ત્યાર પછી શરૂ થયેલી લડતનું વર્ણન કરતાં પહેલાં અમદાવાદની
પ્રાથમિક શાળાઓને સરકારી અંકુશમાંથી છોડાવવાની વલ્લભભાઈની મથામણ આપણે જોઈ
લઈએ.

"આપણાં બાળકોનું માનસ પરદેશી ઢાંચામાં ઢાળવાની સગવડ" સરકારને મળતી
અટકાવવી તે તેમના પ્રયાસનો ઉદ્દેશ હતો તેવું તેમણે કહ્યું છે.૧૫૬ કંઈ નહીં તો આ એક
ક્ષેત્રમાં સ્વાયત્તતા હાંસલ કરવાનો ઉદ્દેશ વધારે બળવત્તર હતો. સન ૧૯૨૦ના ઑક્ટોબરમાં
તેમના પ્રોત્સાહનથી બે શિક્ષકોએ મ્યુનિસિપાલિટીને અરજી કરી કે પોતે ભણાવતા હતા તે
શાળાને સરકારી અંકુશમાંથી મુક્ત કરવી. આ શાળાઓ સરકારી શાળા તરીકે ચાલુ રહે તો
પોતે રાજીનામાં આપી દેશે તેવું આ શિક્ષકોએ મ્યુનિસિપાલિટીને જણાવ્યું. આ બંને
સંદેશાને આધારે વલ્લભભાઈએ સન ૧૯૨૧ના ફેબ્રુઆરીમાં મ્યુનિસિપાલિટીમાં દરખાસ્ત
મૂકી કે બોર્ડે સરકારી ગ્રાંટ લેવાનું બંધ કરવું. શાળા પર ખર્ચાતાં કુલ નાણાંમાંથી અર્ધાં નાણાં
સરકારી ગ્રાંટમાંથી મળતાં હતાં. અસહકારનો જુવાળ ચડ્યો હતો. સરકારી ગ્રાંટ ફગાવી

પ.૭