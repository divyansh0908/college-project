૫૧૦ પટેલ

ન હતા કે રાજેન્દ્રપ્રસાદે પોતાની જોડે કારાવાસ ભોગવ્યો હતો, જ્યારે રાજાજી તો અંગ્રેજ
સરકાર અને લીગ જોડે સમાધાનની વાતો કરતા હતા. વળી રાજેન્દ્રપ્રસાદ રાજાજી જેવા
વાચાળ ન હોવા છતાં પોતાના દક્ષિણ ભારતીય સાથી જેટલા જ કુશળ હતા, અને તેમણે
બંધારણસભાનું સુકાન સંભાળવામાં શાણપણ દર્શાવ્યું હતું. કૉંગેસ પક્ષની આ પસંદગી
વલ્લભભાઈને પણ રુચતી હતી. કારણ કે ઘણીખરી બાબતોમાં વલ્લભભાઈ અને
રાજેન્દ્રપ્રસાદ સમાન વિચારસરણી ધરાવતા હતા.

પોતાની અંગત રુચિ અને પક્ષની પસંદગી હોવા છતાં નેહરુ વલ્લભભાઈ જોડે યોગ્ય રીતે
વર્ત્યા હોત તો રાજાજીની ચૂંટણી કરાવવામાં સરદારે નેહરુને સહાય કરી હોત. નેહરુ અને
વલ્લભભાઈ બંનેએ સાથે મળીને રાજેન્દ્રપ્રસાદને ખસી જવાનું કહ્યું હોત તો પ્રસાદે પણ આ
વાત કબૂલ કરી લીધી હોત. પણ જવાહરલાલની અધીરાઈ અને તેમનું અભિમાન આ
બાબતમાં આડે આવ્યાં. કૉંગ્રેસ પક્ષના મુખ્ય દંડક સત્યનારાયણ સિંહાએ નેહરુના
અભિમાનને ચગાવ્યું. ઑક્ટોબરના પહેલા અઠવાડિયામાં પોતે પરદેશ જાય તે પહેલાં
રાજાજીની વરણી અંગે સંમતિ સાધી લેવાની નેહરુની ઇચ્છા હતી. લગભગ આખો સપ્ટેમ્બર
મહિનો વલ્લભભાઈ મુંબઈમાં હતા અને દાક્તરોની સલાહ મેળવી રહ્યા હતા. સિંહા
રાજેન્દ્રપ્રસાદની વરણી માટે આતુર હતા. સપ્ટેમ્બરની ૧૦મી તારીખે તેમણે નેહરુને જણાવ્યું
કે બંધારણસભાના સભાસદોમાં એવી વાતો ચાલે છે કે વલ્લભભાઈની મદદ લીધા સિવાય
નેહરુ રાજાજીની ચૂંટણી પાર પાડી શકે તેમ નથી.૮૪ સિંહાની આ વાત અંગે જવાહરલાલે
વલ્લભભાઈને ટેલિફોન કર્યો હોત, આ બાબતની સચ્ચાઈ કબૂલ કરી લીધી હોત અને
સરદારની મદદ મળી હોત, તો તેમાં જવાહરલાલનું માન ઘવાત નહીં, અને તેમનો હેતુ પાર
પડ્યો હોત. પણ તેમણે તો પોતે એકલે હાથે શું કરી શકે છે, તે સિંહાને બતાવી આપવું
હતું. તેમણે તાબડતોબ રાજેન્દ્રપ્રસાદને પત્ર લખ્યો અને પ્રમુખની વરણી કરી લેવાની
જરૂરિયાત દર્શાવી. "આ બાબતમાં ઘણી અફવાઓ ચાલે છે, અને બંધારણસભાના કેટલાક
સભાસદો ઝુંબેશ ચલાવી રહ્યા છે તેવું મને કહેવામાં આવ્યું છે. મને લાગે છે કે આ બધું બંધ
થવું જોઈએ." બેત્રણ મહિના અગાઉ અછડતી વાત ઉપરાંત વલ્લભભાઈ જોડે કશી ચર્ચા
થઈ ન હોવા છતાં તેમણે ઉમેર્યું:

મેં આ બાબતમાં વલ્લભભાઈ જોડે ચર્ચા કરી છે. અમને બંનેને એવું લાગે છે કે અત્યારે
છે તે ગોઠવણ ચાલુ રાખીએ તે સહુથી વધારે સલામત અને ઉત્તમ માર્ગ છે.... એટલે કે
રાજાજી પ્રમુખ તરીકે ચાલુ રહે.... અલબત્ત, તમે પ્રમુખ બનો તે પસંદગી પણ
અતિશય આવકાર્ય બની રહે, પણ તેમાં ફેરફાર કરવા પડે, અને પરિણામે જુદી વ્યવસ્થા
કરવી પડે.... હું આશા રાખું છું કે તમે સહમત થશો. આ બાબતમાં બીજા કોઈ માણસ
કરતાં તમે જ આવું સૂચન કરો તે તમારા માટે પણ યોગ્ય ગણાય.૮૫

પણ પ્રસાદનો મત જુદો હતો. નેહરુ માટે નામોશી ગણાય તેવી શરતે જ તેમણે ખસી
જવાનું સ્વીકાર્યું."અંગત રીતે અત્યંત મહત્ત્વનો હોવા છતાં, મારી જોડે ચર્ચા કરવાનો પણ
વિવેક દાખવ્યા સિવાય, લેવામાં આવેલો નિર્ણય સ્વીકારી લઈને તેનો અમલ કરવાની
અપેક્ષા મારી પાસેથી રાખવામાં આવી છે. તમે મારો વિચાર પણ કર્યો નથી અને મને
નકારી કાઢવામાં આવ્યો છે, તે વિચારથી આત્માનંદ અનુભવવાની તક પણ મારી પાસેથી