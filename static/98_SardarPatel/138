૧૩૮ પટેલ

અલ્લાહાબાદમાં સેવા આપી રહેલા જવાહરલાલ પણ આવેગ અને ઉત્સાહપૂર્વક કામ
બજાવતા હતા અને પોતાના સાથીદારો અને સરકારી અધિકારીઓ પર પ્રભાવ પાથરી રહ્યા
હતા. પણ તેમની કાર્યપદ્ધતિ નિરાળી હતી. "શિક્ષણ, સફાઈ, વેશ્યા-વ્યવસાય અથવા
જાહેરખબરનાં પાટિયાં કાઢી નાખવાં, જેવા નાનામોટા અનેક વિષયો અંગે જવાહરલાલજી
નોંધ લખી મોકલતા."૮૬ વલ્લભભાઈ નોંધ લખવાને બદલે જે જગાએ મુશ્કેલી હોય ત્યાં
કોઈ પ્રતિનિધિ, સભાસદ અથવા અધિકારીને જાતતપાસ માટે મોકલતા અને મુશ્કેલી
નિવારણની જવાબદારી તેના પર નાખતા. મ્યુનિસિપાલિટીના તંત્રમાં ઘૂસી ગયેલા
ભ્રષ્ટાચાર, સરકારી ખજાના પર મ્યુનિસિપાલિટીએ રાખવો પડતો આધાર અને
મ્યુનિસિપાલિટીની દરખાસ્તો મૂકી રાખવાની સરકારી આદતથી જવાહરલાલ એટલા થાકી
ગયા હતા કે પોતાના સત્તાકાળના બીજા વરસથી જ "રાજીનામું આપી દેવા ઉત્સુક" થઈ
ગયા.૮૭ વલ્લભભાઈએ પણ આવી મુશ્કેલીઓનો સામનો કરવો પડતો હતો. સન ૧૯૨૭ના
પ્રવચનમાં "મ્યુનિસિપાલિટીઓ માટે સૌથી મોટું વિઘ્ન નાણાકીય વ્યવસ્થા" છે તેવું તેમણે
જાહેર રીતે કહ્યું છે. પ્રાંતિક સરકારની રેઢિયાળ કાર્યશૈલી પર પ્રહાર કરીને તેમણે એક દાખલો
આપ્યો કે "ફરજિયાત શિક્ષણ દાખલ કરવાની અમારી યોજના ત્રણ વરસથી સરકારી
ખાતામાં અટવાઈ પડી છે. અમે જે યોજના ઘડી મોકલીએ તે બધી દફતરમાં દાખલ થઈ
જાય છે તેવું લાગે છે."૮૮

આવી તકલીફોને કારણે હોદ્દો છોડી દેવાની વૃત્તિ વલ્લભભાઈમાં ન હતી. પણ બીજાં
કારણોસર તેમણે હોદ્દો છોડવો પડ્યો. કેટલાક સાથીઓ પોતપોતાનું કામ જવાબદારીપૂર્વક
સંભાળતા નથી, તેવું લાગવાથી સન ૧૯૨૬ના સપ્ટેમ્બરમાં તેમણે રાજીનામું આપ્યું.
"મહિનાઓ સુધી લોકોની ફરિયાદો તરફ ધ્યાન આપવામાં આવતું નથી." "સરકારી
દખલગીરીમાંથી આપણે ઘણાખરા અંશે મુક્ત થઈ ગયા છીએ ત્યારે આ હકીકત વધારે
શોચનીય બની જાય છે."૮૯ બહુ દબાણ થવાથી તેમણે રાજીનામું પાછું ખેંચી લીધું પણ
થોડા વખત પછી સન ૧૯૨૮ના એપ્રિલમાં ફરી વખત અચાનક અને અફર રાજીનામું આપ્યું.
વિઠ્ઠલભાઈએ સન ૧૯૨૫નમા ઑગસ્ટમાં મુંબઈ મ્યુનિસિપાલિટીનું અધ્યક્ષપદ છોડ્યું કારણ
કે તેમને વધારે માનવંતો હોદ્દો મળ્યો હતો. મધ્યસ્થ ધારાસભામાં અધ્યક્ષ તરીકે તેમની
વરણી થઈ હતી.

સન ૧૯૨૭ના જુલાઈની ૨૩ તારિખ ને શનિવારે સાંજે અમદાવાદમાં મુશળધાર વરસાદ
શરૂ થયો. "ભારે વરસાદ પડ્યા પછી રવિવારે એવું લાગતું હતું કે વરસાદ રહી જશે."૯૦
પણ વરસાદ અટક્યો નહીં. રવિવારે સાંજથી ભારે વરસાદ સાથે પવનનાં જોરદાર ઝાપટાં શરૂ
થયાં. વલ્લભભાઈ ઘરમાં એકલા હતા. મણિબહેન ગાંધીજી અને કસ્તૂરબા જોડે દક્ષિણ
ભારતમાં આવેલી નંદી ટેકરીઓમાં ગયાં હતાં અને ડાહ્યાભાઈ પણ બહારગામ હતા.
વલ્લભભાઈ રવિવારે રાત્રે સૂઈ શક્યાં નહીં. મધરાતે પથારીમાંથી ઊઠીને ઘરની બહાર
નીકળ્યા અને શહેરની સ્થિતિ જોવા જવાનું ઠરાવ્યું. વરસાદ અને પવન જોડે જોડે વીજળીના
કડાકા થવા લાગ્યા હતા. પોતાની જોડે કોઈ હોય તો સારું તેવું લાગવાથી તેમણે હરિલાલ
કાપડિયાનો દરવાજો ઠોક્યો. કાપડિયાએ બારણું ખોલ્યું ત્યારે પૂરેપૂરા પલળી ગયેલા
વલ્લભભાઈએ બીજી વાત થતાં અગાઉ ચા બનાવી લાવવાનું કહ્યું.