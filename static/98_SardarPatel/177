૧૯૨૯-૩૪/રાજકેદી ૧૭૭

વાયવ્યમાં દરિયાકાંઠે આવેલા વેદારણ્યમાં મળેલી તામિલનાડ રાજકીય પરિષદમાં અધ્યક્ષ
તરીકે આવવાનો રાજાજીનો આગ્રહ તેમણે માન્ય રાખ્યો.

રાજાજીએ વલ્લભભાઈને તામિલનાડમાં ચારે તરફ ફેરવ્યા. નડિયાદના શાળાજીવન પછી
પહેલી જ વખત વલ્લભભાઈએ અંગ્રેજીમાં ભાષણો કરવા પડ્યાં. "કોઈ વખત પ્રવચનોમાં
ભાષાભૂલો દેખાતી હતી"૬ છતાં તેમની નિખાલસતા સચોટ હતી. તામિલનાડમાં જોવા
મળતી તીવ્ર બ્રાહ્મણ વિરોધી ભાવનાનો સીધો સામનો કરતાં વલ્લભભાઈએ કહ્યું કે 'ખરા
બ્રાહ્મણો' તો અંગ્રેજો છે.

સવારસાંજ તમે તેમના પગે પડવા અને અરજ ગુજારવા જાઓ છો. તે લોકો તમારી જોડે
ગુલામો જેવો વર્તાવ રાખે છે તે અટકાવવાની ઇચ્છા તમને થતી નથી ? ગાંધીજી જેવા
અબ્રાહ્મણ પાસે સંખ્યાબંધ વિદ્વાન બ્રાહ્મણો નમ્રતાપૂર્વક ઊભા હોય છે તે જોયા પછી
તેમના વર્ચસ્વની ફિકર તમે શા માટે રાખો છો ?

તામિલનાડમાં ચાલતી લગ્નવિધિ વિરોધી ઝુંબેશ સામે તેમણે આકરા પ્રહાર કર્યા.
"બ્રાહ્મણ લગ્નવિધિ કરાવે તેની સામે વિરોધ હોય તોપણ થોડા મોભાદાર સાક્ષીઓની જરૂર
તમે સ્વીકારતા હશો. તમે વિધિ અને રૂઢિઓનો સદંતર નાશ કરશો તો આબરૂદાર માણસની
દીકરીને કોઈ ગુંડો ઉપાડી જશે અને છોકરી પોતાની પરણેતર છે તેવા સોગંદ ખાનાર પાંચ-
છ સાક્ષીઓ ઊભા કરી દેશે, પછી તમે શું કરશો ?" કેટલાંક બ્રાહ્મણ વિરોધી અખબારો
તેમની સામે ઊકળી ઊઠ્યાં. પણ શ્રોતાઓને વલ્લભભાઈની તીખી જબાન ગમતી હતી.
એક વૃદ્ધ ખેડૂત વલ્લભભાઈનાં પ્રવચનોથી એટલો બધો પ્રભાવિત થયો કે આખા
તામિલનાડમાં તેમની પાછળ પાછળ ફરતો રહ્યો. તેની ઉક્તિમાં લોકલાગણીનો પડઘો પડે
છેઃ "આ માણસ અમારી મુશ્કેલીઓ સમજે છે અને આટલી સરળ રીતે સમસ્યાઓની
રજૂઆત કરે છે. આવો કોઈ માણસ અમે આજ પહેલાં કદી જોયો નથી."૭

તામિલનાડથી કર્ણાટક ગયા ત્યારે તેમની પહેલી સભામાં વલ્લભભાઈ પહેલાં નવ
મહાનુભાવોએ પ્રવચન કર્યાં. એક અધ્યક્ષ, અધ્યક્ષની દરખાસ્ત મૂકનાર, આ દરખાસ્તને
ટેકો આપનાર એમ ત્રણ જણ બોલ્યા. એક જણે વલ્લભભાઈનું સ્વાગત અંગ્રેજી ભાષામાં
કર્યું, બીજાએ કાનડીમાં કર્યું. ત્યાર પછી બે જણે વલ્લભભાઈનો અને બે જણે અધ્યક્ષનો
આભાર માન્યો. છેવટે એક પછી એક અનેક જણે વલ્લભભાઈને હાર પહેરાવ્યા.
વલ્લભભાઈના કહેવાથી ત્યાર પછીની સભાઓમાં આ બધી વિધિ પડતી મૂકવામાં આવી.
ગાંધીજી સાથે જોડાયા અગાઉ ટિળકના ચુસ્ત ટેકેદાર ગંગાધરરાવ દેશપાંડે કર્ણાટકમાં
વલ્લભભાઈના યજમાન હતા. વલ્લભભાઈની સ્પષ્ટવાદિતામાં પોતે ટિળક મહારાજનો
રણકાર સાંભળે છે તેવું તેમણે કહ્યું. તામિલનાડમાં રાજાજીએ પણ આવો જ અનુભવ કર્યો
હતો, તેની દેશપાંડેને ખબર ન હતી. એક વરસ અગાઉ પ્રસિદ્ધ થયેલી 'વીર વલ્લભભાઈ'
નામની પુસ્તિકામાં મહાદેવભાઈએ પણ આવું જ કહ્યું હતું, તે રાજાજી જાણતા ન હતા :

તેમની (વલ્લભભાઈની) બોલવાની રીત, તેમનું સ્મિત અથવા હાસ્ય, તેમનો ક્રોધ,
તેમની અધીરાઈ - આ બધું જોનારને ટિળક મહારાજની યાદ આવ્યા વગર રહે નહીં.