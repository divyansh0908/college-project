૫૩૪ પટેલ

ગાંધીના સિપાહી ગણાવ્યા અને બાપુને પોતે આપેલા વચનનો ઉલ્લેખ કર્યો.

બાપુના લશ્કરમાં જોડાયો ત્યારથી આજ સુધીનું મારું આખું જીવન આજે હું જોઈ શકું છું.
બાએ મારા પર જેટલું હેત રાખ્યું છે, તેટલું મારી સગી મા પાસેથી પણ મને મળ્યું નથી.
માબાપનું જે હેત મારા નસીબમાં લખાયું હશે, તે મને બાપુ અને બા પાસેથી મળ્યું.

બાપુએ આ મરેલા દેશને સજીવન કર્યો છે અને બાએ તેમને સાથ આપ્યો. આ બંનેનું
સજોડે ચિત્ર આપણે હંમેશાં નજર સમક્ષ રાખવું જોઈએ. આપણે ભૂલ કરીએ તો આપણો
હિસાબ લેવા આ બંને બેઠાં છે.

અમે બધા તો તેમની છાવણીના સિપાહી હતા. મને લોકો નાયબ વડો પ્રધાન કહે છે.
હું મારી જાતને આવો પદાધિકારી ગણતો નથી. જવાહરલાલ આપણા નેતા છે. બાપુએ
તેમને પોતાના વારસદાર નીમ્યા છે અને તે રીતે જાહેરાત પણ કરી છે.

બાપુનું વસિયતનામું પાળવું તે બાપુના તમામ સૈનિકોની ફરજ છે. જે લોકો હૃદયપૂર્વક
ખરેખરી રીતે તેનું પાલન ન કરે તે ભગવાનનો ગુનેગાર થાય. હું દ્રોહી સિપાહી નથી.
હોદ્દાનો વિચાર કદી કરતો નથી. હું તો આટલું જ જાણું છું કે બાપુએ જે સ્થાને મને
બેસાડ્યો ત્યાં બેઠો છું તેનો મને સંતોષ છે.૨૧૮

પ્રભાવિત થયેલા રાજાજીએ સરદારને લખ્યું :

ઇંદોરમાં તમે આપેલા પ્રવચનનો છપાયેલો સારાંશ પણ હલાવી મૂકે તેવો હતો. બોલતા
હશો ત્યારે તો ખરેખર ઘણું વધારે પ્રભાવક હશે. માણસથી થઈ શકે તેટલું તમે કરી છૂટ્યા
છો. આનાથી પણ કોઈના મનની શંકા દૂર ન થાય તો બીજું તો માણસ શું કરી શકે ?૨૧૯

છતાં પણ નેહરુને સંતોષ થયો હોય તેવું લાગ્યું નહીં. અને વલ્લભભાઈએ રાજાજીને લખ્યું :

માનસિક ત્રાસની આ પ્રક્રિયા હવે લંબાવવી તે દુઃખદાયક છે. અને હવે આપણે તેનો અંત
આણવો જોઈએ કારણ કે મને તો કશી આશા દેખાતી નથી.... તેમનો રસ્તો સરળ
બનાવવા માટે જેટલું થઈ શકે તેટલું બધું હું કરી છૂટ્યો છું. પણ આ બધાનું કંઈ સારું
પરિણામ જણાતું નથી. હવે બધું ભગવાનના ભરોસે છોડી દઈએ.૨૨૦

પણ વલ્લભભાઈની ભૂલ હતી. બે દિવસ પછી જ જવાહરલાલે ટંડનને જણાવ્યું કે
કિડવાઈ ન હોય તોપણ પોતે કારોબારીમાં જોડાશે. વલ્લભભાઈના નિવાસસ્થાને નેહરુ,
વલ્લભભાઈ, ટંડન અને આઝાદે સાથે બેસીને બીજાં નામ નક્કી કરી લીધાં. "આ યાદી દમ
વગરની છે" તેટલું કહ્યા વગર નેહરુથી રહેવાયું નહીં. વલ્લભભાઈએ કબૂલ કર્યું, "તમારી
વાત સાચી છે. રંગીન ચશ્માં અને સાદાં સફેદ કપડાંવાળો એક માણસ આમાં લેવાય તો રંગ
આવ્યો ગણાય." આ ઉલ્લેખ રફીનો હતો પણ નેહરુ પણ હસ્યા.૨૨૧