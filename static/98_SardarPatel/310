૩૧૦ પટેલ

જાપાનીઓને સ્વચ્છાઅ તાબે થવાનું તેમણે કદી કરવું જોઈએ નહીં. એક આગમાંથી
બચીને બીજી આગમાં ઝંપલાવવાનો અર્થ નથી. બીજી આગ કદાચ વધારે ભયંકર હશે.
તેમનું વલણ હરહંમેશ જાપાનનો પ્રતિકાર કરવાનું હોવું જોઈએ.૧૩૫

"કૉંગ્રેસ કેવળ સૂત્રો પોકારે તેનાથી બ્રિટન દેશ છોડીને ચાલી જાય તેમ નથી"૧૩૬ તેવો
રાજાજીનો મત ગાંધીજી અને વલ્લભભાઈ બંનેને માન્ય હતો. લડત થશે તેવો તેમને ખ્યાલ
હતો. આ લડતમાં જીત થવાની શક્યતા ઓછી હતી, કારણ કે બ્રિટનની પાસે રાજનું અને
બંદૂકનું બળ હતું. પણ આવી લડત ભારતમાં પ્રવર્તતી ઉગ્ર બ્રિટનદ્વેષી લાગણીનો પડઘો પાડી
શકે. આ ભાવના ગાંધીજીના મનમાં પણ હતી. "આપણને મુક્તિની હવાનો શ્વાસ મળવો
જોઈએ.... અત્યારની છલનાનો અંત આણવાની મારી ઇચ્છા છે" તેવું તેમણે કહ્યું છે.૧૩૭
અંગ્રેજો કદાચ ન જાય, પણ વિરોધ જ મુક્તિનું પ્રતીક બની રહેશે. પણ માત્ર કરવા ખાતર
કરવું તેવું વલણ ગાંધીજી કે વલ્લભભાઈ ધરાવતા ન હતા. "ભારત છોડો" ચળવળમાં
ભાવના અને વાસ્તવિકતા બંને સમાઈ છે. સન ૧૯૪૨ના ઉનાળામાં ચૂપ બેસી રહેવાથી
અથવા ખામોશ રહેવાની વિનંતી કરવાથી કૉંગ્રેસ જનતાથી વેગળી પડી જાત અને સુભાષ
બોઝ અને ધરી રાજ્યોનાં ટેકેદાર, હિંસાખોર તત્ત્વોએ ભારતીય માનસ પર કબજો જમાવ્યો
હોત. આ સૂત્ર બ્રિટન માટે હતું પણ ભારતીય જનતા માટે પણ જરૂરી હતું.

જવાહરલાલ અને આઝાદે લાંબા વખત સુધી અને ઉગ્રતાપૂર્વક આ ખ્યાલનો વિરોધ કર્યો.
પણ કૉંગ્રેસપ્રમુખનો અને મહાત્માજીના નિમાયેલા વારસદારનો સંયુક્ત વિરોધ પણ
નાકામયાબ નીવડ્યો. મે માસમાં વલ્લભભાઈએ રાજેન્દ્રપ્રસાદને લખ્યું કે "મૂળભૂત
વિચારભેદને કારણે" તેઓ અને બીજાઓ પણ કૉંગ્રેસ કારોબારીમાંથી ખસી જવા તૈયાર
છે.૧૩૮ કારોબારી "ભારત છોડો" લડતની પરવાનગી ન આપે તો પોતે કારોબારીમાંથી
રાજીનામું આપશે તેવું વલ્લભભાઈએ જૂનમાં જાહેર કર્યું અને રાજેન્દ્રપ્રસાદ તથા અન્ય લોકો
પણ આવું કરશે તેમ કહ્યું.૧૩૯ આ રાજીનામાં મંજૂર થયાં નહીં કારણ કે કૉંગ્રેસ ગાંધીજી જોડે
સહમત છે તેવું જવાહરલાલ અને આઝાદ જાણતા હતા. "ભારત છોડો" ચળવળ માટે
થનગની રહેલા સમાજવાદીઓએ જવાહરલાલની આનાકાની વખોડી કાઢી અને પહેલી જ
વખત તેઓ સરદારની વાત જોડે સંમત થયા. સમાજવાદીઓ જોડે સહકાર કરવા તત્પર
વલ્લભભાઈએ યૂસુફ મેહેરઅલી જેવા સમાજવાદી આગેવાનને મુંબઈના મેયર બનાવ્યા અને
અશોક મહેતાને મુંબઈ કૉંગ્રેસ સ્વયંસેવક દળના પ્રમુખ બનાવ્યા.૧૪૦

જુલાઈ માસમાં કૉંગ્રેસ કારોબારીની બેઠક વર્ધામાં નવ દિવસ માટે મળી. ગાંધીજીએ
મક્કમતાપૂર્વક આઝાદ અને જવાહરલાલને જણાવ્યું કે તેમણે જે કરવું હોય તે કરી શકે છે,
અને રાજીનામાં આપવાં હોય તો આપી શકે છે.૧૪૧ "ભારત છોડો" અંગે ચર્ચા કર્યા કરવાને
બદલે લડત ઉપાડવા માટે આતુર વલ્લભભાઈએ કૉંગ્રેસ કારોબારીમાં કહ્યું કે પોતે વિલંબ
થાય તેના વિરોધી છે. તેમના મત મુજબ તો "ક્રિપ્સ ચાલી ગયા ત્યારે જ લડત શરૂ થઈ
જવી જોઈતી હતી."૧૪૨ લડત ઉપાડવા માટે પોતાને કૉંગ્રેસની કશી જરૂર નથી, તેવું
મહાત્માજીએ કહ્યું. ત્યાર પછી જવાહરલાલ અને આઝાદે નમતું છોડ્યું. "હિંદુસ્તાનની
માટી પણ કૉંગ્રેસ કરતાં મોટી લડત ઉપાડશે" તેવું મહાત્માજીએ કહ્યું.૧૪૩ ગાંધીજીએ
મહત્ત્વની બાંધછોડ કરીને અહિંસાનો ત્યાગ કર્યો હતો. "સાથી સેનાઓ એકાએક
ભારતમાંથી ખસેડી લેવામાં આવે તો જાપાન ભારતનો કબજો લઈ લેશે અને ચીનનું પતન