૨૭૦ પટેલ

વલ્લભભાઈની લોકપ્રિયતામાં વધારો થયો હોય કે ન હોય પણ આ બનાવને કારણે
"કૉંગ્રેસ પક્ષમાં દૃઢ મનોબળના માણસ તરીકે સરદારની આબરૂ" જામી. પી. વી. પટેલે
લખ્યું છે કે "સરદારને ઘેટાંના ટોળાના આગેવાન થવું પસંદ ન હતું, અને દરેક માણસ જાતે
વિચારતો થાય તેવું તેમને ગમતું. પણ કોઈ માણસ વધારે પડતો ચિબાવલો થવા જાય અથવા
કૉંગ્રેસ મોવડીમંડળની સત્તાને પડકારે તો તેણે સરદાર જોડે કામ પાડવું પડતું."૧૪૧ ખરેના
ખીજવાયેલા ટેકેદારો સમક્ષ નાગપુર મુકામે સરદારનો બચાવ કરતાં સુભાષ બોઝે જે કહ્યું તે
રામકૃષ્ણ બજાજે સાંભળ્યું હતું. તેમણે જણાવ્યું, "સરદારની કઠોરતા વ્યક્તિગત ગણતરીથી
પર હોય છે અને રાષ્ટ્રના હિત માટે વપરાય છે." કુલકર્ણીએ વલ્લભભાઈને
"શિસ્તપાલનના ચુસ્ત આગ્રહી" કહ્યા છે. આ બંનેનો મત સાચો છે.૧૪૨

વર્ધામાં બજાજના અતિથિગૃહ મગનવાડીમાં સરદાર અને કારોબારીના સભાસદો ઘણી
વખત રહેતા, ચર્ચાઓ કરતા, અને એક પંક્તિએ બેસીને ભોજન કરતા. તે વખતે
વલ્લભભાઈનું બીજું પાસું જોવા મળતું. જમવાનું પીરસવામાં વાર લાગે તો સરદાર ચમચાથી
થાળી ઠોકતા. જમતી વખતે કોઈ પાપડ માગે તો સરદાર વચ્ચે બોલી ઊઠતા, "ભાઈ, આ
મારવાડીનું ઘર છે. પાપડ લીધા પછી કંઈ આવશે નહીં." એક વખત જમતાં જમતાં
વલ્લભભાઈએ પૂછ્યું: "જમનાલાલજી, તમારે ત્યાં બધા આગેવાનો 'આના'માં કેમ
ગણાય છે ? તમારે ત્યાં આના (અણ્ણે) છે અને બે આના (બિયાણી) પણ છે."✶૧૪૩ સન
૧૯૩૮માં ડાહ્યાભાઈના મુંબઈના ફ્લૅટમાં અગિયાર વરસના બિપિને દાદાનું ત્રીજું રૂપ જોયું
હતું. "અમે તોફાન કરતા, કુસ્તી કરતા અને એકબીજા સાથે ઓશીકાથી મારામારી કરતા.
પણ તેમના પ્રભાવનો ખ્યાલ આવ્યા પછી હું તેમનું માન સાચવતો થયો."૧૪૪

પણ ખરે અને નરીમાન બંનેને એક માણસની ઈર્ષ્યા આવી હશે. રાજકોટ રાજ્યના દીવાન
વીરાવાળાએ રાજ્યમાં લોકશાહી સ્થાપવા માટેની સરદાર અને ગાંધી બંનેની મહેનત પર
પાણી ફેરવી વાળ્યું. કૉંગ્રેસના હરિપુરા અધિવેશન પછી અનેક રાજ્યોમાં પ્રજામંડળો
સ્થપાયાં હતાં અને તેમનાં કેટલાંક સંમેલનોમાં વલ્લભભાઈ પ્રમુખપદે હાજર રહ્યા હતા.
રાજા-મહારાજાઓ જોડે સંઘર્ષ ન કરવાની કૉંગ્રેસની નીતિનો આમાં અનાદર થતો હતો, પણ
રાજા-પ્રજા વચ્ચેના ઘર્ષણમાં તટસ્થ રહેવાનું વલ્લભભાઈ માટે છેવટે અશક્ય બની ગયું.

મહાત્માજીના અનુયાયી તરીકે વલ્લભભાઈને વટાવી જવાની ઇચ્છા દર્શાવનાર ઠાકોર
લાખાજી રાજનો દીકરો ઠાકોર ધર્મેન્દ્રસિંહ રાજકોટનો નબળો રાજવી હતો. રાજ્યની આગલી
બચત ખલાસ કરી નાખનાર ધર્મેન્દ્રસિંહ વીરાવાળાના હાથનું રમકડું થઈ પડ્યો. રાજ્યની
ખાલી તિજોરી ભરવા માટે વીરાવાળાએ ચોખા, દિવાસળી, સાકર અને સિનેમાની ટિકિટોના
ઇજારા લિલામથી આપવા માંડ્યા અને રાજ્યની માલિકીની કાપડ-મિલના કામદારો પાસે
દિવસના ચૌદ કલાક કામ કરાવવાનો આગ્રહ સેવ્યો. જુગારના પાટલાનો ઇજારો પણ
લિલામથી વેચાયો અને રાજકોટનું પાવર હાઉસ ધિરાણે મૂકવાનો વિચાર પણ વીરાવાળા
કરવા લાગ્યો. (આઝાદી પછી સૌરાષ્ટ્રના મુખ્ય પ્રધાન બનનાર) ઉછરંગરાય ઢેબર નામના
યુવાનની આગેવાની તળે ઠાકોરના પ્રજાજનોએ નવા નવા ઇજારા સામે ઝુંબેશ ચલાવી અને
તહેવારના દિવસે જુગારના પાટલા બંધ રાખવાની માગણી કરી. ઢેબર સહિત અનેક
માણસોની ધરપકડ થઈ. ઘણા લોકોને માર પડ્યો. આ સત્યાગ્રહીઓને પોતાનો ટેકો હોવાનું

✶ = આનો; = બે આના.