૭૨ પટેલ

હતી અને આ બંનેને પણ વલ્લભભાઈ જોડે ફાવતું હતું. કોઈ વાર મણિબહેનને પણ
આશ્રમમાં સાથે લઈ જતા, એક વખત મણિબહેન કસ્તૂરબા પાસે રસોડામાં હતાં અને
વલ્લભભાઈ તેમને ત્યાં ભૂલીને ભદ્રમાં એકલા પાછા આવ્યા.૭૯

સન ૧૯૧૮ની સાલ પૂરી થવા આવી, તે અરસામાં મહાત્માજી અને વલ્લભભાઈ
મોન્ટેગ્યુ-ચેમ્સફોર્ડ સુધારણાની અને તે બાબતમાં કૉંગ્રેસના વલણની વારંવાર ચર્ચા કરતા
હતા. સન ૧૯૧૮માં કૉંગ્રેસનાં બે અધિવેશનો મળ્યાં. ઑગસ્ટ માસમાં મુંબઈમાં ખાસ
અધિવેશન મળ્યું અને ડિસેમ્બરમાં દિલ્હીમાં નિયમસરનું અધિવેશન યોજાયું. મુંબઈમાં
કૉંગ્રેસમાં ભંગાણ પડ્યું. મવાળ આગેવાનોએ આ સુધારણા યોજનાને આવકાર આપ્યો અને
તેમણે પોતાની અલગ બેઠક બોલાવી. થોડા વખત પછી લિબરલ (ઉદારમતવાદી) નામના
અલગ પક્ષની સ્થાપના થઈ. બંગાળના અગ્રગણ્ય વકીલ ચિત્તરંજનદાસ અને ટિળકની
આગેવાની સ્વીકારી લેનાર બહુમતી કૉંગ્રેસીઓ રાષ્ટ્રવાદી કે ઉદ્દામવાદી કહેવાયા. તેમણે આ
સુધારણા યોજનાને "નિરાશાજનક" અને "અસંતોષપ્રદ" જાહેર કરી.

ગાંધીજીએ અથવા વલ્લભભાઈએ મુંબઈ કે દિલ્હીનાં અધિવેશનોમાં ભાગ લીધો નહીં.
વલ્લભભાઈ રાજકારણમાં પોતાના મત પ્રમાણે ચાલવા તૈયાર ન હતા. મહાત્માજી અળગા
રહ્યા તેનાં બે કારણો હતાં. એક તો તેમની તબિયત સારી ન હતી. બીજું મવાળો અને
જહાલો બંને કરતાં તેમનો મત અલગ હતો અને બેમાંથી કોઈની જોડે ઝઘડો કરવાની તેમની
તૈયારી ન હતી. મોન્ટફર્ડ સુધારણા મુખ્યત્વે સ્વીકારી લેવી અને સત્યાગ્રહનો આધાર લઈને
તેમાં જરૂરી સુધારાવધારા કરવા તેવો તેમનો મત હતો. બીમારીમાં પટકાઈ પડ્યા પછીના
મહિને (સન ૧૯૧૮ના ઑગસ્ટમાં) તેમણે ટિળકને લખ્યું:

મને લાગે છે કે આપણે મોન્ટેગ્યુ-ચેમ્સફોર્ડ સુધારાનો સૈદ્ધાંતિક સ્વીકાર કરી લેવો
જોઈએ. તેમાં જે સુધારાવધારા જરૂરી છે તે આપણે સ્પષ્ટ જણાવી દેવા જોઈએ અને આ
સુધારા કરાવવા માટે મરણિયા થઈને લડવું જોઈએ. દેખીતું છે કે મવાળ આગેવાનો
લડવાનો ખ્યાલ સંપૂર્ણતઃ ફગાવી દેશે. હું ચાહું છું તે રીતે તમે પણ લડવાના નથી.
શ્રીમતી બિસેન્ટે મને સ્પષ્ટ કહ્યું છે કે પોતે સત્યાગ્રહી નથી. કોઈ નવું જૂથ ઊભું કરવાની
મારી ઇચ્છા નથી....

અહિંસાનો મારો સિદ્ધાંત સબળનું શસ્ત્ર છે તેવી મને અચળ શ્રદ્ધા છે. (પણ) મારે
ધીરજપૂર્વક રાહ જોવી રહી.૮૦

છ દિવસ પછી "મોન્ટફર્ડ યોજનાના ગુણદોષ અંગે ચાલી રહેલી વ્યર્થ ચર્ચાબાજી" અંગે
ગાંધીજી બોલવા લાગ્યા. વધારે મહત્ત્વની વાત એ હતી કે "મરણ સુધી જળોની માફક
વળગી રહેનાર સત્યાગ્રહી"ના "દૃઢ નિશ્ચય" અંગે તેમણે કહ્યું.૮૧ ગાંધીજીના મનમાંથી
દ્વિધાભાવ નાબૂદ થવા લાગ્યો. સત્યાગ્રહ આવી રહ્યો છે, અને આ રાષ્ટ્રવ્યાપી લડતનાં
મંડાણ "મોન્ટફર્ડ યોજનાની ખામીઓ" પર થશે તેવું તેમને લાગવા માંડ્યું. સન ૧૯૧૮ની
સાલ પૂરી થઈ અને સન ૧૯૧૯ની શરૂઆત થઈ ત્યારે ગાંધીજીને ખ્યાલ આવ્યો કે સત્યાગ્રહ
અંગે પોતે સાચા હોવા છતાં, તેનો ઉદ્દેશ સમજવામાં પોતે ભૂલ ખાધી હતી.

રૌલેટ કાયદાઓ અંગ્રેજ ન્યાયાધીશ સર સિડની રૌલેટના નામ પરથી ઓળખાય છે.
વિદ્રોહ નાબૂદ કરવાના ઉપાય સૂચવવા માટે યુદ્ધ કાળે નીમવામાં આવેલી સમિતિના