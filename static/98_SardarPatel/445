૧૯૪૭-૪૮/સરટોચ ૪૪૫

અબ્દુલ્લાની નૅશનલ કૉન્ફરન્સના લાઠીધારી સ્વયંસેવકો આવતા-જતા લોકોને ટોકતા હતા.
વડા પ્રધાન મહાજન "સમતુલા ખોઈ બેઠા હતા", "અચાનક બની ગયેલા પ્રસંગો અને
પોતાની એકાકી અહાયતાને પરિણામે મહારાજા તદ્દન હતાશ બની ગયા હતા." તેમને
પોતાના કુટુંબ અને ઝવેરાત સાથે તાબડતોબ જ્મ્મુ ચાલ્યા જવાની સલાહ મેનને આપી.
જમ્મુ ભારતથી નજીક હતું અને હુમલાખોરોથી દૂર હતું.૮૮ મળી શકે તેટલી વિગતો એકઠી
કરીને મેનન બીજા દિવસે (ઑક્ટોબર ૨૬) સવારે દિલ્હી પહોંચ્યા. મહાજન તેમની સાથે
હતા. શેખ અબ્દુલ્લા દિલ્હીમાં જ હતા અને આગલી રાત્રે વલ્લભભાઈને ઘેર તેમણે સરદાર
અને નેહરુ જોડે ચર્ચા કરી હતી.

ઑક્ટોબર ૨૬મી તારીખે બપોરે ત્રણ વાગ્યે નેહરુના નિવાસસ્થાને અત્યંત મહત્ત્વની બેઠક
મળી. વલ્લભભાઈ, નેહરુ, બલદેવસિંઘ, અબ્દુલ્લા, મહાજન, બાત્રા (કાશ્મીરના નાયબ
વડા પ્રધાન) અને મેનન હાજર હતા. શેખ અને મહાજન બંનેનો આગ્રહ એવો હતો કે
શ્રીનગરમાં ભારતીય સેનાની હાજરી અત્યંત આવશ્યક છે. કાશ્મીર માટે અત્યંત લાગણી
હોવા છતાં માઉન્ટબૅટનના વલણ અને પોતાના સ્વભાવને કારણે નેહરુ દ્વિધા અનુભવતા
હતા.★ ચુસ્ત હિંદુ હોવા છતાં મહાજને કહ્યું કે "હિંદુસ્તાન સહાય ન આપે તો કાશ્મીરે
જિન્નાહની શરતે મદદ લેવી પડશે." જવાહરલાલે ગુસ્સે થઈને મહાજનને "ચાલ્યા
જવા" કહ્યું. કાશ્મીરના વડા પ્રધાન જવા માટે ઊઠ્યા પણ વલ્લભભાઈએ તેમને રોક્યા.
"અવશ્ય, મહાજન, તમારે પાકિસ્તાન પાસે જવાનું નથી."૯૦

મહાજને પોતાની દર્દભરી ધમકી આપી તે પહેલાં વલ્લભભાઈએ નિર્ણય કરી લીધો હતો.
પાકિસ્તાને કરેલા હુમલાનો એક જ જવાબ હોઈ શકે. વલ્લભભાઈની વિચારસ્પષ્ટતા અને
અબ્દુલ્લાની સમજાવટથી નેહરુની દ્વિધા ટળી. કાશ્મીર પાછા જવાનો અને હિંદી લશ્કર
આવી રહ્યાની ખબર મહારાજાને પહોંચાડવાનો આદેશ મેનનને આપવામાં આવ્યો.

પણ માઉન્ટબૅટનની વાત તદ્દન નકારી કાઢવામાં આવી નહીં. તેમણે આપેલી બે સૂચના
વલ્લભભાઈ અને નેહરુએ માન્ય રાખી. લશ્કર મોકલાયા અગાઉ હરિસિંઘ પાસેથી જોડાણ
મેળવી લેવું. શાંતિ અને વ્યવસ્થા સ્થપાયા બાદ લોકમત લેવાની દરખાસ્ત જોડાણના
સ્વીકારમાં જ આમેજ કરી લેવી. વલ્લભભાઈને આ બેમાંથી એક પણ સૂચના ગમી નહીં.
કાશ્મીર પર હુમલો થયો છે તે એક જ કારણ સહાય જવા માટે પૂરતું છે, તેવો તેમનો મત
હતો. બીજું કાશ્મીર ભારતમાં જોડાય તો હૈદરાબાદને પાકિસ્તાનમાં ભેળવવાના વધારે
પ્રયાસ કરવામાં આવશે, તેવું તેમને લાગતું હતું. લોકમતની બાબતમાં તો પાકિસ્તાન પ્રત્યે
સમાન વર્તાવ કરવો તે વધારે વાજબી છે, તેવો તેમનો મત હતો. છતાં પણ તેમણે નમતું
મૂક્યું. માઉન્ટબૅટનની એકાદબે વાત માનવી જરૂરી હતી. ભારત અને પાકિસ્તાનનાં લશ્કરી
દળોમાં હજી ઘણા અંગ્રેજ અફસરો હતા. અબ્દુલ્લાને કાશ્મીરમાં સત્તાસ્થાને બેસાડવા
જોઈએ તેવી નેહરુની શરત પણ વલ્લભભાઈએ સ્વીકારી લીધી. કાશ્મીરના મુસલમાનોને
હુમલાની વિરુદ્ધ ઊભા કરવાનો આ એકમાત્ર રસ્તો હતો, તેવું વલ્લભભાઈએ કબૂલ રાખ્યું.

આખી રાત મુસાફરી કરીને હરિસિંધ ઑક્ટોબરની ૨૬મીની સવારે જમ્મુ પહોંચ્યા.
તેમણે પહોંચીને એક જ વાક્ય કહ્યું "આપણે કાશ્મીર ગુમાવ્યું છે."૯૧ મેનન બપોરે આવ્યા

★ મહાજનના હેવાલ મુજબ નેહરુએ કહ્યું કે "ઘડીના છઠ્ઠા ભાગમાં લશ્કર મોકલવું સહેલું
નથી."૮૯