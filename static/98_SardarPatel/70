૭૦ પટેલ

બાપુને દુઃખભર્યો પત્ર લખ્યો અને હાથોહાથ આપવાની હિંમત ન હોવાથી "વલ્લભભાઈ
મારફતે મોકલાવ્યો."૭૨

ગામડાંઓમાં તડકામાં અઢી મહિના રખડ્યા પછી ગાંધીજીએ કમિશનર પ્રાટને સો
રંગરૂટોનાં નામો મોકલી આપ્યાં. પહેલું નામ ગાંધીજીનું પોતાનું હતું. પોતે ફ્રાંસમાં જઈને
જર્મન તોપો સમક્ષ ઊભા રહેવા તૈયાર છે, પણ પોતે હથિયાર ધારણ કરશે નહીં તેવું
ગાંધીજીએ લખ્યું. બીજું નામ વલ્લભભાઈનું હતું.૭૩ સત્યાગ્રહમાં મહાત્માજીના મદદનીશ
લશ્કરમાં પણ ગાંધીજીના નાયબ બનવાના હતા. બીજાં નામ આશ્રમવાસીઓનાં હતાં અને
તેમની શંકાઓનું નિવારણ થયું હતું. આ વિચિત્ર ફોજને તાલીમ આપવાનો સવાલ ઊભો
થયો. ગુજરાતમાં લશ્કરી તાલીમનું કેન્દ્ર હતું નહીં. તેથી પ્રાટે આ બધા રંગરૂટો અન્યત્ર જાય
તેવું સૂચન કર્યું. પણ ગાંધીજી ખેડામાં જ તાલીમ કેન્દ્ર શરૂ કરવા ઇચ્છતા હતા. કવાયતનો
અનુભવ, કૂચકદમ અને બંદૂકબાજીથી બીજા લોંકો લશ્કરમાં જોડાવા આવશે તેવી તેમની
ગણતરી હતી.

સૈનિક ભરતીની પ્રવૃત્તિનું વલ્લભભાઈના જીવનમાં મહત્ત્વ નથી, પણ તેમના સેનાપતિ
ગાંધીજી માટે આ સીમાચિહ્ન છે. અંગ્રેજી શાસન જોડે ભાગીદારી માટે પોતે વાટાઘાટો
ચલાવી શકશે તેવું આ કાળે મહાત્માજી માનતા હતા. ખેડા અને ચંપારણમાં મળેલો વિજય
અને અલીભાઈની મુક્તિ માટે જહેમત ઉઠાવીને મેળવેલી મુસલમાનોની ચાહના - આ બે
તાકાતને આધારે પોતે બોલી શકસે અને સૈન્ય ભરતીથી પોતાની પ્રમાણિકતા સાબિત કરી
શકાશે તેવું તેમને લાગતું હતું. "સરકારને સૈનિકો મેળવી આપીને સહાય કરવા માટે"૭૪
તેમણે ટિળક, ઍની બિસેન્ટ, જિન્નાહ અને બૉમ્બે ક્રૉનિકલ જેવા પ્રગતિશીલ અખબારના
તંત્રી બી. જી. હૉર્નિમનને આગ્રહપૂર્વક અને વારંવાર વિનંતીઓ કરવા માંડી. આ ખ્યાલને
કારણે ભારતમંત્રી મોન્ટેગ્યુ અને વાઇસરૉય ચેમ્સફોર્ડની સુધારણા યોજના પ્રત્યેનો તેમનો
અભિગમ બંધાયો. જુલાઈની આઠમી તારીખે બારેજડી અને નડિયાદ વચ્ચે રેલવેમાં તેમણે
આ યોજનાની રૂપરેખા વાંચી. આ યોજનામાં "ભારતને સંતોષ આપવાનો ભગીરથ પ્રયત્ન
કરવામાં આવ્યો છે અને તેનો સ્વીકાર કરી લેવો જોઈએ." તેવું તેમને લાગ્યું. ભારતીય
આગેવાનો સૈન્ય ભરતીમાં સહાય કરે તો આ યોજનામાં જરૂરી સુધારાવધારા જરૂર કરાવી
શકાય, તેવું તેમણે જિન્નાહને લખી જણાવ્યું.૭૫

પણ ઊંડે ઊંડે તેમને એવું પણ લાગતું હતું કે પોતાની આ ભગીરથ યોજના પાર પાડવાની
નથી અને છેવટે આ સામ્રાજ્ય સામે તેમણે બળવો પોકારવો પડશે. હિંદવાસીઓની પીડા
અને તે બાબતમાં અંગ્રેજોએ સેવેલી ઉપેક્ષા આ બંનેની જાણકારીને લીધે તેમને આવી
આંતરિક બેચેની થઈ રહી હતી. લડાઈ માટે ફરજિયાત ઉઘરાવવામાં આવતા ફંડફાળા,
બળજબરીથી કરવામાં આવતી સૈન્ય ભરતી અને વધતી જતી મોંઘવારીને કારણે જનતામાં
અસંતોષ ધખી રહ્યો હતો. આ જોખમ સમજી લેનાર મોન્ટેગ્યુએ સન ૧૯૧૭માં કહેલું કે
"આ કમબખ્ત નોકરશાહીને કેવી રીતે સમજાવવું કે આપણે જ્વાળામુખીના શિખર પર બેઠા
છીએ ?"૭૬ ભારતને સત્યાગ્રહના શસ્ત્રની ભેટ આપવી તે પોતાનું અવતારકૃત્ય છે તેવી
માન્યતાથી પણ ગાંધીજી દોરવાઈ રહ્યા હતા. જૂનના છેલ્લા અઠવાડિયામાં તેમણે દેસાઈને
પોતાની ઉત્કટ દ્વિઘા અંગે બહુ ગંભીર રીતે કહેલું:

આપણે સંધ્યાકાળને ઉંબરે ઊભેલા છીએ. સવાર પડશે કે રાત છવાઈ જશે તે આપણે