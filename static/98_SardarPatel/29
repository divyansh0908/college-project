૧૮૭૫-૧૯૧૮/પૂર્વરંગ : પરિશોધ ૨૯

પરીક્ષામાં બેસવાનું માંડી વાળે. છેલ્લી પરીક્ષાના દિવસે તો વલ્લભભાઈ તેના ઓરડામાં
ગયા અને તેને ઘસડીને પરીક્ષા ખંડમાં લઈ ગયા. કાવસજી પાસ થઈ ગયા તેનો પૂરેપૂરો
જશ કેવળ વલ્લભભાઈને જ મળવો જોઈએ....૮૪

આ સત્ર સન ૧૯૧૨ના ડિસેમ્બરમાં પૂરું થયું. પણ વલ્લભભાઈને ડિગ્રી તો જાન્યુઆરીમાં
મળી. આ માટે કૉલેજના ભોજન-સમારંભમાં વરિષ્ઠ સ્થાને બેસનાર બે વ્યક્તિઓ મળવી
જોઈએ કે જેથી એક વલ્લભભાઈના નામની દરખાસ્ત મૂકે અને બીજો તેને ટેકો આપે. આવી
વ્યક્તિઓની યાદી વાંચી જતાં દેખાયું કે વલ્લભભાઈ તેમાંથી કોઈને ઓળખતા નથી. કશી
ઓળખાણ કે ભલામણ વગર આવી એક વ્યક્તિને વલ્લભભાઈ મળ્યા.૮૫ નસીબ જોગે
વલ્લભભાઈનો ભેટો યોગ્ય વ્યક્તિ જોડે થયો. મુંબઈ હાઈકોર્ટના મુખ્ય ન્યાયાધીશ સર
બેસિલ સ્કૉટ તેમના પિતરાઈ ભાઈ થતા હતા. આ ભાઈએ વલ્લભભાઈના નામની દરખાસ્ત
મૂકી અને વળી ટેકો આપનારને પણ ખોળી આપ્યો.

ડિગ્રી આપવાની વિધિ બહુ મોભાસર અને દબદબાભેર થતી. બધા સભાસદોનું સરઘસ
નીકળતું. વલ્લભભાઈ પહેલી શ્રેણીમાં હોવાથી તેમને મોખરાના સ્થાને રહેવા મળ્યું.૮૬
કરમસદના ખેડૂત છોકરાએ મોટી સિદ્ધિ મેળવી. વિધિ પૂરી થયા પછી વલ્લભભાઈની
ભલામણ કરનારે તેમને પોતાના ઘેર જમવા બોલાવ્યા પણ વલ્લભભાઈએ આમંત્રણ નકાર્યું.
કારણ કે પોતાનાં સંતાનો, ભાઈઓ અને માબાપ પાસે લઈ જનારી તેમની આગબોટ બીજા
દિવસે વહેલી સવારે ઊપડવાની હતી. સ્કૉટના પિતરાઈ તેમને જમાડી તો ન શક્યા પણ
તેમણે બીજી ભેટ આપી. સર બેસિલ પર ભલામણપત્ર લખી આપ્યો. વલ્લભભાઈએ
કાગળ ખિસ્સામાં મૂક્યો અને છેલ્લી વખત પોતાના રહેઠાણે ગયા.

લંડનમાં વલ્લભભાઈની નિવાસકથા પૂરી કરતાં અગાઉ નોંધવું જોઈએ કે લંડનમાં ત્રીસ
મહિના રહેવા માટે વલ્લભભાઈએ સાડા ચારસો પાઉન્ડ કરતાં થોડો વધારે ખર્ચ કર્યો હતો.
ભારત જવાનું બોટભાડું ૩૩ પાઉન્ડ થયું અને વીમાના પંદર શિલિંગ ત્રણ પેન્સ આપવા
પડ્યા.

મણિબહેન અને ડાહ્યાભાઈને કુ. વિલ્સનને ત્યાં રાખવાના પ્રયોગમાં કેટલીક અડચણો
ઊભી થઈ. વલ્લભભાઈ ગયા ત્યારે મણિબહેનની ઉંમર છ વરસની હતી. સ્નાન કરતી વખતે
બધાં કપડાં કાઢી નાખવાનો મણિબહેને જેટલી વખત ઇન્કાર કર્યો તેટલી વખત શાળાના
નિયમ મુજબ એક ટંક જમવાનું મળ્યું નહીં. બે વરસ બોર્ડિંગમાં રહ્યા પછી મણિબહેન અને
ડાહ્યાભાઈને મોટી ઉધરસ (ઉટાંટિયું) થઈ અને તેથી તેમને વાંદ્રામાં તેમના કાકા
વિઠ્ઠલભાઈને ત્યાં મોકલી આપવા પડ્યાં. વાંદ્રાથી રોજ ગ્રાંટ રોડ સુધી શાળાએ ભણવા
જતાં. રજાઓમાં નડિયાદ ડાહીબા ફોઈ જોડે રહેવા જતાં. ડાહીબા નડિયાદમાં ઠાકોરભાઈ
નાથાભાઈ પટેલ જોડે પરણ્યાં હેતાં. વલ્લભભાઈ પટેલ સન ૧૯૧૩ના ફેબ્રુઆરીની ૧૩
તારીખે હિંદુસ્તાન પાછા ફર્યા ત્યારે બંદર પર તેમને લેવા માટે નવ વરસનાં મણિબહેન અને
સાડા સાત વરસના ડાહ્યાભાઈ હાજર હતાં. વિઠ્ઠલભાઈ પટેલ પણ સાથે હતા. મુંબઈ
કાઉન્સિલના સભાસદ બનીને તેમણે પોતાની મહત્ત્વાકાંક્ષા સફળ કરી હતી.

તે દિવસે જ પોતાની સાથેના ભલામણપત્ર જોડે વલ્લભભાઈ વડા ન્યાયાધીશ સર બેસિલ