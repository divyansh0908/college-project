૨૯૦ પટેલ

સ્મશાનગૃહનું ઉદ્ઘાટન છે તેની તૈયારીઓ કરવા જાઉં છું." વલ્લભભાઈ કહે:
"ઉદ્ઘાટન માટે તૈયારી થઈ ગઈ ?" મકનજી કહે: "હાજી,સરદાર સાહેબ." તેમણે
ઉદ્ઘાટનવિધિ કરનારનું નામ વગેરે આપ્યાં.

સરદાર કહે "હું તો એમ પૂછતો હતો કે ઉદ્ઘાટન માટે મડદું પણ તૈયાર છે ને ?"૧૧

સન ૧૯૩૯ની આખરમાં કૉંગ્રેસના પ્રમુખપદ માટે આઝાદને આગ્રહ કરવાના ગાંધીજીના
નિર્ણયની પાછળ "મુખ્ય કારણ" એ હતું કે મુસલમાનો કૉંગ્રેસને દુશ્મન ગણવા લાગ્યા
હતા.૧૨ વલ્લભભાઈ ફરી વખત પ્રમુખ બને તેવી મહાદેવભાઈની ઝંખના અપૂર્ણ રહેવાની
હતી. મૌલાનાની નિમણૂકથી મુસલમાન કોમને સંતોષ વળ્યો નહીં. સન ૧૯૪૦ના માર્ચમાં
મૌલાનાએ પોતાના પ્રમુખીય પ્રવચનમાં ભારપૂર્વક કહ્યું કે "મુસલમાનો ભારતીય
રાષ્ટ્રીયત્વની અખંડ એકતાના અંગ છે."૧૩ ત્યારે મુસ્લિમ લીગના લાહોર અધિવેશનમાં
અલગ પડવા માટે "પાકિસ્તાન"નો ઠરાવ મંજૂર થયો. પાકિસ્તાન સિવાય કૉંગ્રેસ-સરકાર
વચ્ચે થયેલી કોઈ પણ સમજૂતીનો પ્રખર વિરોધ કરવામાં આવશે, તેવી જાહેરાત થઈ
"મુકદ્દરે આપણને (હિંદુ-મુસલમાનોને) એક હજાર વરસ અગાઉ, એકબીજા સાથે જોડ્યા
છે. હિંદુ-મુસલમાનો અરસપરસ ઘણું લડ્યા છે. પણ સગા ભાઈઓ પણ લડતા હોય છે.
આવા ભેદભાવોને બહેકાવવાથી કશું વળવાનું નથી."૧૪ આ ભેદભાવ મિટાવી શકાય તેમ
નથી તેવો ઉત્તર વાળીને જિન્નાહે દલીલ કરી કે "જેના ભાગલા પાડવાની વાત થાય છે તે
દેશ જ ક્યાં હયાત છે ? કઈ રાષ્ટ્રીયતા છે કે જેને મિટાવી દેવાની જરૂર હોય ?"૧૫
મુસલમાનોએ આઝાદની નહીં પણ જિન્નાહની વાત સ્વીકારી લીધી.

સન ૧૯૩૯ના ઉનાળા કરતાં ૧૯૪૦ના માર્ચ માસમાં સ્થિતિ તદ્દન પલટાઈ ગઈ હતી.
પહેલાં બ્રિટનની સરકાર કૉંગ્રેસની મિત્ર અને ભાગીદાર હતી. આઝાદીના શિખર તરફ જઈ
રહ્યા છીએ તેવું કૉંગ્રેસીઓને લાગતું હતું. હિટલરે આદરેલા યુદ્ધને કારણે બ્રિટન ગભરાયું હતું
અને હિંદીઓ અધીરા થયા હતા. હવે કૉંગ્રેસ અને મુસલમાન કોમની વચ્ચે જિન્નાહ આડે
આવ્યા. બીજી બાજુ સુભાષ પણ હતા. કૉંગ્રેસે સત્તા-પલટાની માગણી કરી ત્યારે જિન્નાહ
બરાડી ઊઠ્યા અને અંગ્રેજ સરકાર ડરી ગઈ. પૂરેપૂરા સત્તા-પલટાની માગણી કૉંગ્રેસે કરી
નથી, તેવો ઘુરકાટ સુભાષે કર્યો.

સન ૧૯૪૦ના માર્ચ સુધી કૉંગ્રેસની નીતિ એવી હતી કે આઝાદીના ધ્યેયને પકડી રાખવું,
પણ બ્રિટનને મૂંઝવે તેવાં આક્રમક પગલાં ભરવાં નહીં. બ્રિટને કોઈ "પ્રામાણિક પ્રતિભાવ"
દર્શાવ્યો નહીં, તેથી ગાંધીજીએ કહ્યું છે તેમ પોતે "કડક બનતા" ગયા.૧૬ છતાં
જવાહરલાલે એપ્રિલમાં સૂચવેલા સામુદાયિક સત્યાગ્રહનો ગાંધીજીએ વિરોધ કર્યો. આવા
સત્યાગ્રહથી હિંદુ-મુસલમાન હુલ્લડો થશે તેવી તેમની ધારણા હતી.

હિંદુ-મુસ્લિમ સમસ્યા અંગે ગાંધીજીના મંતવ્યથી વલ્લભભાઈ અલગ હતા.
વલ્લભભાઈની ધીરજ થોડી ઓછી હતી અને મુસલમાનોની ફરિયાદ માની લેવાની તેમની
તૈયારી ન હતી. કૉંગ્રેસ મુસલમાનોની મુશ્કેલીઓની ઉપેક્ષા કરે છે, તેવો આક્ષેપ બિહારના
કૉંગ્રેસી નેતા સૈય્યદ મહમુદે સન ૧૯૪૦માં મળેલી કારોબારીની બેઠકમાં કર્યો, ત્યારે સરદાર
તેમના પર તૂટી પડ્યા.૧૭ પણ સામૂહિક સત્યાગ્રહ માટે સમય સાનુકૂળ નથી તેવા
મહાત્માજીના ખ્યાલ સાથે વલ્લભભાઈ સહમત હતા. કૉંગ્રેસમાં બેદિલી ફેલાતી અટકાવવા