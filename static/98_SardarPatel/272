૨૭૨ પટેલ

મણિબહેનના "અદ્ભુત કામ"નાં વખાણ કર્યાં.૧૫૦ ડિસેમ્બરની પાંચમી તારીખે
મણિબહેની ધરપકડ કરવામાં આવી.

એકલા પડી ગયેલા વીરાવાળાએ પોતાનો લાગ જોયો અને ઘાતક કાવતરું ઘડીને વળતો
ફટકો માર્યો. વલ્લભભાઈની ખુશામત કરતો અને "વલ્લભભાઈ એક જ એવા માણસ છે કે
જેની જોડે વાજબી સમાધાન કરી શકાય" તેવો સંદેશો તેમને બતાવવામાં આવ્યો.
"કેડેલની જાણ બહાર સમાધાન કરી" લેવાની મૌખિક દરખાસ્ત ઠાકોર તરફથી મોકલવામાં
આવી. આ લુચ્ચાઈભરી દરખાસ્તથી વલ્લભભાઈની રાષ્ટ્રીય ભાવનાને પોષણ મળ્યું.
ઠાકોરને જવાબમાં વલ્લભભાઈએ લખ્યું, "તમારા કે તમારી પ્રજાના શુભેચ્છક તરીકે
આપણા જેટલી વૃત્તિ કોઈ પરદેશીને હોઈ શકે નહીં."૧૫૧ ધર્મેન્દ્રસિંહના આમંત્રણથી
વલ્લભભાઈ રાજકોટ ગયા, પણ "રેસિડેન્ટને મળીને તેની જોડે નિખાલસ રીતે વાત કરી
લેવાની" ગાંધીજીની સલાહની તેમણે અવગણના કરી.૧૫૨ સરદાર જોડે આઠ કલાક વાત કર્યા
પછી ડિસેમ્બરની ૨૬ તારીખે રાત્રે બે વાગે ઠાકોરે સમાધાન પર સહી કરી. સુધારણા યોજના
ઘડી કાઢવા માટે એક સમિતિ નીમવામાં આવશે તે આ સમાધાનનો મુખ્ય મુદ્દો હતો. આ
સમિતિમાં સાત જણની ભલામણ વલ્લભભાઈ કરે અને ઠાકોરના ત્રણ અધિકારીઓ સભાસદ
બને, તેવું કબૂલ કરવામાં આવ્યું. મણિબહેન સહિતના તમામ કેદીઓને ઠાકોરે છોડી મૂક્યા
અને "ઝડપી અને આકસ્મિક રીતે સમાધાન થઈ જવાથી રેસિડેન્ટ મૂંઝાઈ ગયા"૧૫૩
હોવાથી રાજી થયેલા વલ્લભભાઈએ આંદોલન પાછું ખેંચી લીધું. સમાધાન થયા બાદ તરત
જ ઠાકોરે વલ્લભભાઈને લખેલા પત્રમાં આ કાર્યમાં વીરાવાળાએ ભજવેલા "ભાગનો"
ઉલ્લેખ કરવામાં આવ્યો. "વીરાવાળા મને અને મારા રાજ્યને પૂરેપૂરા વફાદાર છે તે હકીકત
તમે જાણો છો, તેવી મારી ધારણા છે."૧૫૪

વીરાવાળાએ એક તરફ વલ્લભભાઈ જોડે સમાધાન કર્યું તેની સાથોસાથ વલ્લભભાઈ
વિશ્વાસપાત્ર નથી તેવી કેડેલ અને ગિબ્સનને ખાતરી કરાવવાનો પ્રયાસ કરવામાં આવ્યો.
ઠાકોર જોડેની વાતચીત દરમિયાન ગિબ્સને વલ્લભભાઈને ઉતારી પાડ્યા. ગિબ્સને કરેલી
ટીકામાં ખૂબ અતિશયોક્તિ કરીને વલ્લભભાઈને પહોંચાડવામાં આવી હોવાથી સરદાર આ
અંગ્રેજ  પર ખૂબ ગુસ્સે થયા.૧૫૫ વલ્લભભાઈ અને સરકારી અધિકારી વચ્ચે ફૂટ પડાવ્યા પછી
સરદાર જોડેના સમાધાનમાંથી પીછેહઠ કરવા માટે વીરાવાળાએ ઠાકોરને સમજાવ્યો. સન
૧૯૩૯ના જાન્યુઆરીમાં ધર્મેન્દ્રસિંહે કેડેલને રવાના કરીને વીરાવાળાને દીવાન તરીકે ફરી
નીમવા માટે રેસિડેન્ટની પરવાનગી મેળવી લીધી, ત્યારે વીરાવાળાએ પૂરેપૂરો વિજય મેળવી
લીધો. વલ્લભભાઈએ પાછળથી કહ્યું કે "કેટલાક લોકો એવી માન્યતા ધરાવે છે કે
વીરાવાળાએ મને કૂંડાળામાં નાખ્યો અને સર પેટ્રિકને કાઢી મૂકવાના સાધન તરીકે મારો
ઉપયોગ કરવામાં આવ્યો."૧૫૬ વલ્લભભાઈએ આ આક્ષેપને જાહેરમાં સમર્થન આપ્યું
નથી, તેમ તેનો ઇનકાર પણ કર્યો નથી. સરદારે જેમની સાથે નિખાલસ વાતો કરી હતી તે
ઘનશ્યામદાસ બિરલાના કહેવા પ્રમાણે મોડે મોડે સરદાર સમજ્યા કે "વીરાવાળા પર
વિશ્વાસ રાખવામાં અને કેડેલ તેમ જ ગિબ્સનને મુખ્ય ખલનાયકો ગણવામાં પોતે
"જબરદસ્ત ભૂલ" કરી હતી.૧૫૭ બિરલાના મત મુજબ "વલ્લભભાઈ વીરાવાળાના
મુકાબલામાં ધણા ઊણા ઊતર્યા."૧૫૮ પાછળથી વલ્લભભાઈએ કબૂલ કરેલું, "ગાંધીજી
મને કહેતા કે કાઠિયાવાડીઓ જીભે બહુ મીઠા હોય છે, પણ તેમની પાઘડીમાં હોય છે તેટલા
આંટા તેમના પેટમાં હોય છે."૧૫૯