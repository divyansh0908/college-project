૧૯૨૯-૩૪/રાજકેદી ૨૦૭

કરેલી વિનંતીથી ઉત્તર પ્રદેશના ગવર્નર પણ ડગ્યા નહીં. ગાંધીજીએ જાહેર કર્યું કે આ
સંજોગોમાં પોતે લંડન જવા માટે અસમર્થ છે.

કરારનું હાર્દ નાબૂદ થયું હતું અને વાટાઘાટો દ્વારા સ્વરાજ મળવાની આશા નષ્ટ થઈ હતી.
કંઈ નહીં તો આવું વાતાવરણ હતું, પણ વલ્લભભાઈએ જેમને "મફત દલાલો" કહેલા તે
સપ્રુ અને જયકર આ માટે તૈયાર ન હતા. મહાત્માજી લંડનમાં હાજરી આપી શકે તે માટે
તેમણે છેલ્લી ઘડીના પ્રયાસ આદર્યા. ઑગસ્ટની આખરમાં વલ્લભભાઈ, જવાહરલાલ,
ગફ્ફારખાન અને ગાંધીજી સિમલા પહોંચ્યા. ગાંધીજી વિલિંગ્ડનને ફરી મળ્યા. ગાંધીજી
લંડનાં હાજર રહે તેવી સરકારની ઇચ્છા હતી, પણ તે માટે જરૂરી કિંમત ચૂકવવા તે ઇચ્છતી
ન હતી. "સૌજન્યહીન વાટાઘાટો" થઈ૧૦૭ અને વિલિંગ્ડને ગાંધીજીની એક સિવાયની
તમામ માગણીઓ ફગાવી દીધી. ઉત્તર પ્રદેશ અંગે કશું નહીં થાય; વાયવ્ય સરહદ પ્રાંત
અંગે કશું નહીં થાય; બંગાળના કેદીઓ બાબતમાં પણ કશું કરવામાં નહીં આવે. ના,
અન્સારી લંડન જઈ શકશે નહીં. કૉંગ્રેસ કેવળ હિંદઓ વતી બોલે છે, તેવો આક્ષેપ નકારવા
માટે કોઈ રાષ્ટ્રવાદી મુસલમાન ગોળમેજી પરિષદમાં હાજરી આપે તેવું ગાંધીજી ઇચ્છતા
હતા. ઇરવિને આ દરખાસ્ત સ્વીકારી લીધી હતી, પણ વિલિંગ્ડને નકારી કાઢી. વાઇસરૉયે
એક જ બાબતમાં મંજૂરી આપી કે બારડોલી અંગે જે આક્ષેપો થઈ રહ્યા હતા, તેની તપાસ
કરવામાં આવશે. ગમે તેટલો નજીવો હોય પણ થોડો લાભ મળ્યો હોવાથી ગાંધીજી લંડન
જવા તૈયાર થયા.

સરકાર સામે રોષ હોવા છતાં વલ્લભભાઈએ ગાંધીજીને જવાનો આગ્રહ કર્યો.
જવાહરલાલે અને ગફ્ફારખાને પણ આવો આગ્રહ સેવ્યો. મહાત્માજી અને કૉંગ્રેસ વચન
આપીને ફરી બેઠા તેવો આક્ષેપ સાંભળવા તેઓ તૈયાર ન હતા. લંડન જવાનો નિર્ણય થયો
તેનો અર્થ એ નથી કે સ્વરાજ મેળવવાનો 'બીજો દરવાજો' સાબૂત હતો અથવા તો લડતનો
દરવાજો બંધ થઈ ગયો હતો. રવાના થતાં અગાઉ ગાંધીજીએ સરકારને જણાવી દીધું હતું કે
"સત્યાગ્રહ મોકૂફ રાખવામાં આવ્યો હોવા છતાં" જરૂર પડે તો કૉંગ્રેસ "સંરક્ષણાત્મક
સીધાં પગલાં" દ્વારા રાહત મેળવશે.૧૦૮ મહાત્માજીએ વલ્લભભાઈનું વલણ અપનાવ્યું હતું.
પણ પરિષદમાં હાજરી નોંધાવવી તે લંડનયાત્રાનો એકમાત્ર ઉદ્દેશ ન હતો. બ્રિટનમાં સરકાર
ઉપરાંત લોકો પણ હતા અને આમજનતા સુધી વાતની રજૂઆત કરી શકાયે તેવી તકનો
ઉપયોગ કરવાનો હતો.

ધાર્યા પ્રમાણે ગોળમેજી પરિષદ નિષ્ફળ નીવડી. અંગ્રેજી અખબારોએ મહાત્માજીને
હિંદુઓના આગેવાન લેખાવ્યા અને કૉંગ્રેસ ભારતના અનેક પક્ષોમાંથી માત્ર એક પક્ષ જ છે
તેવી રજૂઆત કરી. ગોળમેજી પરિષદમાં ભાગ લઈ રહેલા મુસલમાનોએ જાહેર કર્યું કે
ગાંધીજી અમારા પ્રવક્તા નથી. અંત્યજોના આગેવાન આંબેડકરે પણ આવું જ કહ્યું અને
અછૂતો માટે અલગ મતાધિકારીની માગણી કરી. અંગ્રેજોને આ માગણી ગમી પણ ખરી.
વિલિંગ્ડન જેવું માનસ ધરાવનાર અંગ્રેજોએ રાષ્ટ્રીય આંદોલનને તોડી પાડવા માટે એવો વ્યૂહ
અપનાવ્યો કે તેમણે મુસલમાનો, દેશી રાજ્યો અને અંત્યજો જેવાં ત્રણ મહત્ત્વનાં જૂથોમાં
અલગતાની ભાવના પ્રજ્વલિત કરી. અન્સારી માટે નકાર ભણવામાં આવ્યો, ત્યારે જ
મુસલમાનોનો ટેકો મેળવી લેવાના સંઘર્ષમાં ગાંધીજીએ કંઈ નહીં તો થોડા વખત પૂરતી હાર