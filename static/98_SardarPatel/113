૧૯૨૨-૨૯/સરદાર ૧૧૩

ગુજરાતમાંથી માત્ર ૮૫૩ સ્વયંસેવકો મળ્યા અને તેમાં પણ ૧૭૮ તો ખેડાના હતા.૧૪ ચૌરી
ચૌરા પછી લડત મોકૂફીને કારણે હતાશાનું વાતાવરણ ફેલાયું હતું તે વલ્લભભાઈની ધારણા
કરતાં ઘણું વધારે ગાઢ હતું. વલ્લભભાઇએ પોતાની હાર કબૂલ કરી લીધી અને એપ્રિલની
૨૨મી તારીખે જાહેર કર્યું કે સવિનય કાયદા ભંગની લડત પડતી મૂકવામાં આવે છે.

ગુજરાતમાં ઘણા લોકોની આવી જાહેરાત ગમી નહીં. ગાંધીજીના આશ્રમમાં રહેનાર કાકા
કાલેલકરને સત્યાગ્રહની ઉશ્કેરણી કરનાર લેખો નવજીવનમાં લખવા માટે એક વરસની સજા
થઈ હતી. ઇન્દુલાલ યાજ્ઞિકને આવું ભાષણ કરવા માટે આટલી જ સજા મળી હતી.
ગુજરાતના કાર્યકરો લડવા માટે તલપાપડ થઈ રહ્યા હતા. મહાદેવભાઈ દેસાઈએ વ્યક્તિગત
સત્યાગ્રહનો ખ્યાલ રજૂ કર્યો, તે વલ્લભભાઈએ નકારી કાઢ્યો. પોતાનું સ્થાન છોડીને
રચનાત્મક કાર્યકરો જેલમાં જઈને બેસે તે વાત તેમને સ્વીકાર્ય ન હતી. તેમણે પોતાની રજા
વગર સત્યાગ્રહ કરવા પર પ્રતિબંધ મૂક્યો.

એપ્રિલની ૧૬મી તારીખે મહાત્માજી જોડેની આકસ્મિક મુલાકાતથી વલ્લભભાઈને નવું
જોશ મળ્યું. કૉંગ્રેસ કારોબારીની બેઠક માટે પૂના આવેલા વલ્લભભાઈ ગાંધીજીના દીકરા
દેવદાસ ગાંધી જોડે યરવડા જેલમાં મુલાકાત લેવા ગયા. સરકારી નિયમો અનુસાર દેવદાસ
ગાંધી પોતાના બાપની મુલાકાત લેવા ગયા અને વલ્લભભાઈ બહાર ઊભા રહ્યા. મુલાકાત
પૂરી થયા પછી મહાત્માજી દરવાજા સુધી આવ્યા ત્યારે તેમણે વલ્લભભાઈને જોયા.
ગાંધીજી મુક્ત રીતે હસી પડ્યા. "આજે તો અકસ્માત લાભ મળ્યો."૧૫ પછી તરત જ
દરવાજો બંધ થયો. વલ્લભભાઈ તો અક્ષર પણ બોલ્યા ન હતા છતાં પોતાને થયેલા આનંદ
બાબત તેમણે દીકરીને લખી જણાવ્યું.

મે મહિનામાં પછડાટ ખાવી પડી. મુંબઈમાં મળેલી મહાસમિતિએ ફેરવાદીઓની
તરફેણમાં ટૂંકી બહુમતીએ ઠરાવ કર્યો અને ધારાસભા-પ્રવેશ વિરુદ્ધના પ્રચારની મનાઈ
કરવામાં આવી. ફેબ્રુઆરીમાં થયેલા સમાધાનનું આવું અર્થઘટન વલ્લભભાઈને મંજૂર ન
હતું. ગયા અધિવેશનમાં થયેલા નિર્ણયનો ભંગ થતો હોવાથી આ ઠરાવ ગેરકાયદેસર છે તેવું
તેમને લાગ્યું. રાજાજી, રાજેન્દ્રપ્રસાદ અને બીજા ત્રણ સભાસદો સાથે તેમણે પણ
કારોબારીમાંથી રાજીનામું આપ્યું.

મુંબઈના ઠરાવની દરખાસ્ત ઉત્તર પ્રદેશના પુરુષોત્તમદાસ ટંડને મૂકી હતી. જવાહરલાલ
નેહરુએ તેને ટેકો આપ્યો હતો અને મૌલાનાએ પણ તેની તરફેણ કરી હતી. વરસની
શરૂઆતમાં છૂટેલા જવાહરલાલ અને આઝાદની દલીલ એવી હતી કે એકતા માટે આવો ઠરાવ
પોતે રજૂ કરી રહ્યા હતા. મુંબઈ ઠરાવથી એકતા સ્થપાશે તેવું માનવા માટે વલ્લભભાઈ
તૈયાર ન હતા. જવાહરલાલ પર લખેલા પત્રમાં તેમણે પૂછ્યું છે, "જે લોકો સાચા છે તેમને
પોતાને માર્ગે જવા દેવાને બદલે તમે ખોટા માર્ગે ચાલનારને શા માટે ઉત્તેજન આપી રહ્યા
છો?"૧૬ મુંબઈનો ઠરાવ ગેરબંધારણીય છે, તેવું પ્રતિપાદન કરીને વલ્લભભાઈ અને
રાજાજીએ ધારાસભાઓ પર પ્રહાર કરવાનું ચાલુ રાખ્યું. નવેમ્બરમાં થનારી ચૂંટણીમાં
સ્વરાજ પક્ષના ઉમેદવારને મત આપવા માટે મતદારોને સમજાવવાના હેતુથી દાસ,
મોતીલાલ નેહરુ અને વિઠ્ઠલભાઈએ દેશભરમાં પ્રવાસ ખેડ્યો.

કૉંગ્રેસ બે મોઢાની વાત કરી રહી હતી. જુલાઈમાં મહાસમિતિની બેઠક નાગપુરમાં મળા
ત્યારે આ મતભેદની ચર્ચા થઈ, પણ તેનું નિરાકરણ કરવામાં આવ્યું નહીં. ગુજરાત અને
તમિળનાડ કૉંગ્રેસ સમિતિઓ સામે - એટલે કે વલ્લભભાઈ અને રાજાજી સામે -

પ.૮