૧૯૨૨-૨૯/સરદાર ૧૧૯

આપવાની અથવા ઉમેદવારી કરવાની કૉંગ્રેસીઓને છૂટ આપવામાં આવી, પણ તેમને આ
માટે આદેશ આપવામાં આવ્યો નહીં. આ ઠરાવ સારી બહુમતીએ મંજૂર થયો. પણ ગુજરાત
પાછા ફર્યા પછી વલ્લભભાઈએ કૉંગ્રેસીઓને ચૂંટણીથી અળગા રહેવાનો આદેશ આપ્યો.
માવળંકર સ્વરાજ પક્ષમાં જોડાયા હતા. નડિયાદમાં વલ્લભભાઈના બે સાથીઓ ગોકળદાસ
તલાટી અને ફૂલચંદ બાપુજી શાહે મુંબઈ ધારાસભા માટે એક ઉમેદવારને ઊભો રાખ્યો. પણ
ગુજરાતમાં ઘણાખરા કૉંગ્રેસીઓએ વલ્લભભાઈની ઇચ્છાનું અનુકરણ કર્યું. કૉંગ્રેસ સ્વરાજ
પક્ષને મધ્ય પ્રાંતની ધારાસભામાં બહુમતી મળી અને બંગાળ ધારાસભામાં સૌથી મોટા પક્ષ
તરીકેનું સ્થાન મળ્યું. બીજી ધારાસભાઓમાં તેમને ખાસ ફતેહ મળી નહીં. પણ મુંબઈ
શહેરની એક બેઠકમાંથી વિઠ્ઠલભાઈ મધ્યસ્થ ધારાસભામાં ચૂંટાઈ આવ્યા. અને તેમની સામે
લડતા મવાળ આગેવાન તથા અપક્ષ ઉમેદવારો હાર્યા.

પણ ટૂંક સમયમાં જ નસીબ જોગે વલ્લભભાઈની નિરાશ દૂર થઈ. તેમની હતાશા દૂર
થાય તેવું કામ તેમને મળ્યું અને તેને પરિણામે થયેલી સત્યાગ્રહની લડતમાં તેમને ફતેહ
મળી. સપ્ટેમ્બરની આખરમાં સરકારે જાહેરાત કરીને બોરસદ તાલુકાના રહેવાસીઓ પર
અઢી લાખનો કર નાખ્યો અને આ રકમ એકઠી કરવા માટે સોળ વરસથી મોટા તમામ
લોકોએ જણ દીઠ બે રૂપિયા અને સાત આના ચૂકવી આપવાના હતા. બોરસદ તાલુકામાં
અને કરમસદ, ગાણા તથા આણંદ તાલુકાનાં બીજાં કેટલાંક ગામોમાં લૂંટારુ વિરોધી ખાસ
પોલીસદળ નીમવામાં આટલો ખર્ચ થયો છે, તેવું સરકારે કહ્યું.

આ વિસ્તારમાં ભયંકર ગુનાખોરી વધી રહી હતી તે હકીકત સાચી છે. બોરસદ તાલુકાના
ગોલેલ ગામના પાટણવાડિયા બાબર દેવા પોતાના ગામથી ઉત્તરમાં આવેલા જોગણ ગામમાં
થાણું જમાવીને સન ૧૯૧૯થી આ વિસ્તારમાં સંખ્યાબંધ ખૂન, ધાડ અને અપહરણના
ગુનાઓ આચરી રહ્યો હતો. તેની ટોળીના ઘણાખરા માણસો જોગણના પાટણવાડિયાઓ
હતા અને જોગણથી એક દિવસનો રસ્તો હોય તેટલા વિસ્તારમાં જ તે ગુનાઓ કરતો હતો.
અલીમિયાં સાદકમિયાં પણ તેની બરાબરીનો બીજો ગુનેગાર હતો. બોરસદના આ
મુસલમાન ખેડૂતને બધા અલિયો કહેતા. સન ૧૯૧૮ અને સન ૧૯૨૩ વચ્ચેનાં વરસ
દરમિયાન અલિયાએ ૩૫ ખૂન કર્યાં હતાં અને ૫૫ ધાડ પાડી હતી.૨૯ બીજા નાના
બહારવટિયા પણ ઘૂમતા હતા. પોતે બાબર દેવા અથવા અલિયો છે તેવો ડોળ ઘાલીને તેઓ
લોકોને ગભરાવી મૂકતા હતા. આમાંથી મોટા ભાગના બહારવટિયાઓ બારૈયા અથવા
પાટણવાડિયા હતા.

કેટલાક બારૈયાઓ અને પાટણવાડિયાઓ એક જમાનામાં મોટી જમીનના માલિક ખેડૂતો
હતા. પણ દાયકાઓ જતાં તેમની જમીન પાટીદારોને વેચાઈ ગઈ હતી અથવા વાણિયા-
બ્રાહ્મણ શાહુકારો પાસેથી લીધેલું કરજ ચૂકવાયું ન હોવાથી જપ્ત થઈ ગઈ હતી. બીજી
કોમના લોકો તેમને કોળી અથવા ધારાળા કહીને તેમનો તિરસ્કાર કરતા. રાજના ચોપડે
તેમની નોંધ "ગુનાખોર જાતિ" તરીકે હતી અને પુખ્ત વયના તમામ બારૈયાઓએ અને
પાટણવાડિયાઓએ પોલીસ ચોકીએ દરરોજ હાજરી પુરાવવી પડતી. હાજરીનું આ કલંક
ભૂંસી નાખવા બારૈયાઓ અને પાટણવાડિયાઓ બહુ આતુર હતા અને પોતાની જાતને ઠાકોર
(ક્ષત્રિય) ગણાવવા ઝંખતા હતા. આજુબાજુમાં કોઈ ગુનો બને તો બારૈયા અને