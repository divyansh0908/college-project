૨૮૮ પટેલ

આપણે વાઇસરૉય પાસે યુદ્ધના હેતુ જાણવા માગ્યા હતા. તેનો કશો સીધો જવાબ
આપવામાં આવ્યો નથી. પણ હવે આપણને કહેવામાં આવે છે કે આપણે મુસલમાનો
જોડે એટલે કે મુસ્લિમ લીગ જોડે સમજૂતી કરી લેવી જોઈએ. તેમની જોડે સમજૂતી કરી
લીધા પછી આપણને કદાચ કહેવાશે કે તમે હિંદી રાજવીઓ જોડે સમાધાન કરાવી લાવો.

આ કરીએ પછી આપણને ચોક્કસ કહેવાશે કે યુરોપિયનોનું શું કરશો ? આ દેશમાં
તેમણે ઘણાં નાણાં રોક્યાં છે અને તેમનાં પણ ઘણાં સ્થાપિત હિત છે. આ રીતે તેઓ
દેશમાં લોકોને એકબીજા સાથે લડાવ્યા કરશે. બે બિલાડીઓ વાંદરા પાસે ન્યાય કરાવવા
ગઈ, તેની કથામાં પણ વાંદરો આવું જ કરતો હતો. અમારા બધા ઝઘડાનું સાચું મૂળ તો
તમે (અંગ્રેજો) છો. કોમવાદી મતાધિકાર તો તમે દાખલ કર્યો છે.૬


વિધુર થયેલા ડાહ્યાભાઈનો મુંબઈનો ફ્લૅટ વલ્લભભાઈ અને મણિબહેનનું ઘર હતું તે
આપણે જોઈ ગયા છીએ. સેન્ડહર્સ્ટ રોડ પર સાત વરસ રહ્યા પછી સન ૧૯૩૭માં ડાહ્યાભાઈ
પોતાના દીકરા બિપિન જોડે ઑપેરા હાઉસ વિસ્તારમાં રહેવા ગયા હતા. બે વરસ પછી સન
૧૯૩૯માં તેમણે ફરી ઘર બદલ્યું અને મરીન ડ્રાઇવ પર આવેલા 'હેમપ્રભા'માં રહેવા ગયા.
વલ્લભભાઈ અને મણિબહેન પણ તેમની જોડે જોડે ફર્યાં. સરદાર વહેલી સવારે અથવા સાંજે
વરલી કે મરીન ડ્રાઇવ ફરવા જાય, ત્યારે ઉદ્યોગપતિ વાલચંદ હીરાચંદ ઘણી વખત તેમની
સાથે ફરવા આવતા. રામેશ્વરદાસ બિરલા અથવા મુંબઈમાં હોય ત્યારે ઘનશ્યામદાસ
બિરલા પણ આવતા. વલ્લભભાઈનું માનસ સમજવા ઇચ્છતા પત્રકારોને પણ સાથે ફરવાની
છૂટ મળતી.

મણિબહેન હંમેશાં તેમના પિતાની જોડે - વધારે ચોકસાઈથી કહીએ તો એક પગલું
પાછળ - રહેતાં. વલ્લભભાઈ ઘણું ઉતાવળે ચાલતા અને તેમનાં દીકરી પણ ચાલતાં.
વરસાદ હોય અથવા વિચાર કરવો હોય અને વલ્લભભાઈ બાલ્કનીમાં આંટા મારતા હોય,
તોપણ તેના મદદગાર અને તેમના ચોકિયાત મણિબહેન નજીક ઊભાં રહેતાં. મણિબહેન
બાપનાં કપડાં ધોઈ આપતાં, તેમની મુલાકાતો ઠરાવતાં, તેમના પર આવેલા સંદેશાઓ
લખી લેતાં અને લગભગ દરેક મુલાકાત વખતે બાજુમાં બેસી રહેતાં. વલ્લભભાઈ બહારગામ
જાય ત્યારે મણિબહેન અચૂક તેમની જોડે જતાં. બાપનાં સમય અને શક્તિ બચાવવા માટે
મણિબહેન લોકો જોડે ઝઘડી પડતાં કારણ કે વલ્લભભાઈ તેમને માટે કેન્દ્રસ્થાને હતા. તેમનો
વર્તાવ થોડો રૂક્ષ હતો. પણ પોતે કોઈને દુઃખ આપે છે, તેવો તેમને ખ્યાલ રહેતો નહીં, અને
કોઈને નારાજ કરવાનો તેમનો ઇરાદો ન હતો. બાપની સગવડ સાચવવા માટે પોતાથી બને
તેટલા પ્રમાણમાં સાનુકૂળ સંજોગો ઊભા કરવા તે તેમનો એકમાત્ર ઉદ્દેશ હતો. સંઘર્ષ કે
કારાવાસથી નહીં પણ બિનજરૂરી ધાંધલ, ધમાલ અને નકામા મુલાકાતીઓથી
વલ્લભભાઈને વેગળા રાખવા માટે મણિબહેન પ્રયાસ કરતાં.

વલ્લભભાઈ હંમેશાં મણિબહેનની વાત માનતા તેવું નથી. ત્રીશીની અધવચ્ચે
વલ્લભભાઈ અને મણિબહેન બારડોલી આવ્યાં, ત્યારનો એક પ્રસંગ નરહરિ પરીખની બાર
વરસની દીકરી વનમાળાએ વર્ણવી બતાવ્યો :

તમારી ઓરડીમાં કાદવવાળા પગે આવવા માટે મણિબહેન મારા પર અને બીજા