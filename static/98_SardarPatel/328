૩૨૮ પટેલ

જવાથી તમારે જરા પણ હતાશ થવાનું નથી. પણ આવું કશું હમણાં થવાનું નથી.૨૩૫

અગાઉની માફક આ વખતે પણ જેલમાં મૃદુલા મણિબહેનની સાથે હતાં. વલ્લભભાઈએ
કાગળમાં તેનો ઉલ્લેખ કર્યો છે :

(સારાભાઈ દંપતી) મૃદુલાને મળી શક્યાં તે બહુ સારું થયું. ભાઈ (અંબાલાલ) અને
સરલાબહેને દીકરીને મળવા માટે આખું વરસ રાહ જોવી પડે, તેવું અગાઉ કદી થયું
નથી.૨૩૬

વલ્લભભાઈ હવે "પરવાનગી અનુસાર" પત્રો લખવા કબૂલ થયા હતા. સરકાર બધા
કાગળો સેન્સર કરતી હતી. અને સેન્સર કરવા માટે આ બધા કાગળોનો અંગ્રેજી તરજુમો
કરવો પડતો. કેદીઓને મળતા કાગળો માટે પણ આવી જ પદ્ધતિ હતી અને તેથી ઘણો
સમય તેમાં વેડફાઈ જતો.

ડાહ્યાભાઈને પત્ર, ૨૭-૮-૪૩ : જેલને કારણે અંતરદૃષ્ટિ વિકસાવવાની ઉત્તમ તક મળે
છે. જેલના એકાંતવાસને કારણે માણસના સ્વભાવમાં જે ફેરફાર થાય છે, તેવો બહાર થઈ
શકતો નથી.

આજની વિકટ પરિસ્થિતિમાં બહારના લોકો અમાપ શોકનો અનુભવ કરી રહ્યા છે.
અમારે આ યાતના ભોગવવી પડતી નથી, તેટલી ભગવાનની કૃપા છે.

મણિબહેનને પત્ર, ૧૨-૧૧-૪૩ : અંગ્રેજીમાં લખવું પડે તે મને ગમતું નથી. કાગળો
વહેલા મળી જાય તેવી ઇચ્છા છોડી શકાય તો સારું થાય. ગમે તેમ પણ તમારા અડધા
કાગળમાં તો છેકછાક કરી નાખવામાં આવી હતી. મારી ચિંતા કરતાં નહીં અને સરકારને
મારી તબિયત અંગે પૂછપરછ કરતાં નહીં.૨૩૭

સન ૧૯૪૩ના નવેમ્બરમાં જવાહરલાલ નેહરુના એક વાક્યને આધારે મૌલાનાએ નવા
પગલાની દરખાસ્ત કરી : જાપાનના ભય અને બંગાળમાં મહાવિનાશક દુષ્કાળ અંગે મળી
રહેલા સમાચારોને આગળ ધરીને કૉંગ્રેસ કારોબારીએ વાઇસરૉયને સંદેશો મોકલવો અને
આંદોલન મોકૂફ રાખવાની તૈયારી બતાવવી. નેહરુને આ વિચાર ગમ્યો અને તેમણે આ વાત
વલ્લભભાઈને કરી. જવાહરલાલની ડાયરી અનુસાર વલ્લભભાઈને "મૌલાનાની દરખાસ્ત
જરા પણ પસંદ પડી નહીં." વલ્લભભાઈએ તેને "અતિ જોખમી" ગણાવી. જવાહરલાલ
નોંધે છે : "હું પણ સહમત થયો." પંતના ઓરડામાં વલ્લભભાઈએ નેહરુ, આઝાદ અને
બીજા સાથીઓને કહ્યું કે "આમાં હું બહુ મોટો ભય જોઈ રહ્યો છું. આપણે ઉતાવળા ન
થઈએ. બાપુ કંઈક પગલું ભર્યા સિવાય રહેશે નહીં. તેઓ શાંત કે ચૂપ બેસી રહેવાના નથી.
તેથી આપણે રાહ જોવી જોઈએ." ડાયરીમાં જવાહરલાલ લખે છેઃ

હું ઘણા વધારે પડતા લાંબા સમય સુધી બોલ્યો. મારા પછી વલ્લભભાઈ થોડું બોલ્યા.
પછી બીજે દિવસે તેમણે વાત ચાલુ રાખી. તેમનું વક્તવ્ય ટૂંકું, મક્કમ, જોમદાર અને
સ્પષ્ટ હતું. વલ્લભભાઈના મનની ઊંડાઈ ઓછી હોવા છતાં તેમના વિચારો તદ્દન સ્પષ્ટ