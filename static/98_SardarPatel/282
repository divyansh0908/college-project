૨૮૨ પટેલ

સપ્ટેમ્બરની બીજી તારીખે સાંજે વર્ધાથી મહાદેવ દેસાઈના ટેલિફોન પછી વલ્લભભાઈ
અને મણિબહેન દિલ્હી જવા માટે પંજાબ મેલમાં નીકળ્યાં. ઇટારસીમાં તેઓ મહાત્માજી
સાથે જોડાયાં. ગાંધીજી વર્ધાથી સિમલા જઈ રહ્યા હતા. ઝાંસી સ્ટેશનેથી તેમણે સુભાષ અને
જયપ્રકાશને તાર મોકલ્યા અને લડાઈની બાબતમાં કૉંગ્રેસનું વલણ ઠરાવવાની બાબતમાં
કૉંગ્રેસ કારોબારીને મદદરૂપ થવાની તેમને વિનંતી કરવામાં આવી. આવો સંદેશો જિન્નાહને
પણ મોકલવામાં આવ્યો, કારણ કે ગાંધીજી ભારતીય સહમતી શોધવા મથી રહ્યા હતા.
વલ્લભભાઈ દિલ્હીમાં રહ્યા. ગાંધીજી સિમલા ગયા. પાછા ફરતી વખતે વલ્લભભાઈ અને
ગાંધીજી વર્ધા સુધી સાથે ગયા. મણિબહેન ડાયરીમાં લખે છે તેમ

રસ્તામાં દરેક સ્ટેશને ફૉરવર્ડ બ્લૉકે (સુભાષની સંસ્થા) મૂકેલા એકબે માણસો પૂછતા,
'મહાત્માજી, ઇંગ્લૅન્ડને ટેકો શા માટે આપે છે ?' 'લંડન માટે તેમને આટલી બધી
લાગણી શા માટે છે ?' પણ તો પછી હિટલરને ટેકો આપીએ ? અને બર્લિન માટે રડવા
બેસીએ ? તેવું પૂછીએ ત્યારે તેઓ જવાબ આપતા કે 'ના, ના. એ તો બરાબર ન
કહેવાય.'૨૦૭

વર્ધામાં સપ્ટેમ્બરની ૯મીથી ૧૫મી સુધી કૉંગ્રેસ કારોબારીની બેઠક મળી. સુભાષ અને
જયપ્રકાશ આવ્યા, પણ જિન્નાહ દૂર રહ્યા. હવે પછીથી શરૂ થયેલી રસમ પ્રમાણે
મણિબહેન બાપનું ધ્યાન રાખવા પાછળ બેઠાં હતાં. મણિબહેને નોંધ્યું છે કે એક બેઠકમાં
વલ્લભભાઈએ "સુભાષને ચૂપ કરી દીધા."૨૦૮ ડાયરીમાં બીજી નોંધ છે, "ખૂબ
ગરમાગરમ ચર્ચાઓ થઈ."૨૦૯ અંતમાં કૉંગ્રેસ કારોબારીએ જવાહરલાલની વાત સ્વીકારી.
ભારતને યુદ્ધમાં ઘસડતાં અગાઉ પોતાને પૂછવાનો ઇંગ્લૅન્ડે કરેલો ઇનકાર અને વધારે તો
પાર્લમેન્ટે ભારતશાસન ધારામાં કરેલા ફેરફારથી કારોબારીનો મિજાજ બગડ્યો હતો. આ
સુધારાને પરિણામે પ્રાંતિક સરકારોનો નિર્ણય ફેરવી નાખવાની અને પ્રાંતોનું શાસન સંભાળી
લેવાની સત્તા વાઇસરૉયને આપવામાં આવી હતી. આને પરિણામે કૉંગ્રેસના પ્રધાનો
વાઇસરૉયના સેવકો જેવા બની જતા હતા. બ્રિટનને બિનશરતી અહિંસક ટેકો આપવાની
પોતાની વાત મહાત્માજીએ રજૂ કરી પણ તે નકારી કાઢવામાં આવી. જવાહરલાલે ઘડી
કાઢેલા ઠરાવ અનુસાર કારોબારીએ યુદ્ધના હેતુઓ જાહેર કરવા માટે અને ભારતને આ હેતુઓ
કેવી રીતે લાગુ પાડવામાં આવશે તેની સ્પષ્ટતા કરવા માટે બ્રિટનને અનુરોધ કર્યો.

સરદારની જીવનકથા લખી રહેલા નરહરિ પરીખ જોડે આ બાબતની અગિયાર વરસ પછી
ચર્ચા કરી રહેલા સરદારે સાચું કહ્યું કે "અમે બાપુના માર્ગે બરાબર ચાલ્યા હોત તો આજે
પરિસ્થિતિ તદ્દન જુદી હોત. બાપુ નૈતિક ટેકો આપવાના મતના હતા. પણ તે
(જવાહરલાલ) આડા આવ્યા. જો તેમણે કબૂલ કર્યું હોત તો પાકિસ્તાન સ્થપાયું ન હોત."
સન ૧૯૩૯ના ઑક્ટોબરમાં વલ્લભભાઈ-લિન્લિથગો વચ્ચે થયેલી વાતચીતનો હવાલો
આપીને વલ્લભભાઈએ કહ્યું, "મને વાઇસરૉયે કહ્યું હતું કે કૉંગ્રેસ ટેકો નહીં આપે તો મારે
મુસલમાનોની મદદ લેવી પડશે."૨૧૦

પણ સન ૧૯૩૯ના સપ્ટેમ્બરમાં વલ્લભભાઈએ જવાહરલાલનો વિરોધ કર્યો ન હતો.
ગાંધીજીએ કહ્યું કે "હું એકલો પડી ગયો છું તેનું મને દુઃખ થાય છે."૨૧૧ "ભારત અને
બ્રિટન વચ્ચેની મૈત્રી સમાનતાના ધોરણે જ સ્થાપી શકાય" અને ભારત પરાધીન હોય ત્યારે