૩૬૬ પટેલ

હતી તે કામ વાઇસરૉયના પત્રોએ બજાવ્યું." જૂન ૧૬ની દરખાસ્ત અંગે કારોબારીમાં મત
લેવાયા ત્યારે "એક સિવાય તમામ મત વિરુદ્ધમાં પડ્યા."૧૧૯

નિર્ણય તો જૂનની ૨૨મી તારીખે લેવાયો. "કૅબિનેટ મિશનને લંડનમાં ઘણું કામ
બજાવવાનું" છે તેવો ઉલ્લેખ કરીને વૅવેલે "૨૩ જૂન અગાઉ જવાબ માગ્યો હતો."૧૨૦
છતાં આ નિર્ણયની જાણ વાઇસરૉયને કરવામાં આવી નહીં. લાંબા ગાળાની યોજના અંગે
નિર્ણય લેવાની કૉંગ્રેસની અશક્તિને કારણે આ વિલંબ થઈ રહ્યો હતો. લીગે જૂનની ૬ઠ્ઠી
તારીખે આ યોજના સ્વીકારી લીધી હતી. વૅવેલે આપેલી ખાતરી પછી લીગ જૂન ૧૬ની
યોજના સ્વીકારી લે તેવો સંભવ હતો. યોજનામાં ક્રિપ્સે ઘડેલી અને તેના આગ્રહને કારણે
સમાવેશ પામેલી એક કલમ ઉમેરવામાં આવી હતી :

(દરખાસ્ત કરવામાં આવેલી) સંયુક્ત સરકારમાં જોડાવા માટે બંને મુખ્ય પક્ષો અથવા
બેમાંથી કોઈ પણ એક પક્ષ અનિચ્છા દર્શાવે તોપણ વાઇસરૉય વચગાળાની સરકાર
સ્થાપવાનો ઇરાદો ધરાવે છે. મેની ૧૬મી તારીખનું નિવેદન સ્વીકારી લેનાર પક્ષોને તેમાં
શક્ય તેટલું પ્રતિનિધિત્વ આપવામાં આવશે.૧૨૧

જૂન ૧૬મીના નિવેદનમાં ક્રિપ્સે આ કલમ ઉમેરાવી તેનું કારણ સ્પષ્ટ છે. હોદ્દાની
લાલચને કારણે મે ૧૬ની યોજના સ્વીકારી લેવામાં આવે તેવો સંભવ હતો. વલ્લભભાઈએ
આ કલમ વાંચી ત્યારે તેમના ધ્યાનમાં આવ્યું કે વચગાળાની સરકારમાં લીગને ઘણી
મહત્ત્વની સત્તા મળશે. ફરી વખત ધ્યાનથી વાંચતાં વલ્લભભાઈને ખ્યાલ આવ્યો કે મેની
૧૬ તારીખની યોજના સ્વીકારી લઈને કૉંગ્રેસ પણ આ સત્તા મેળવી શકે છે. ક્રિપ્સને આ
કલમ૧૨૨ ઘડવામાં મદદ કરનાર બેનિગલ નરસિંગરાવ નામના સરકારી અમલદાર
વલ્લભભાઈને ખાનગીમાં જૂન - ૨૦ની સવારે મળી ગયા ત્યારે પોતાનું આ અર્થઘટન સાચું
હોવાની ખાતરી તેમને મળી ગઈ.૧૨૩ ગમે તે હોય પણ ૨૦મી જૂનની સવાર અને ૨૩મી
જૂનની વહેલી સવારની વચ્ચેના કોઈક સમયે તેમના કોઈ પણ સાથીદાર કરતાં સૌથી પહેલાં
વલ્લભભાઈએ ઠરાવ્યું કે મે ૧૬મીના નિવેદનમાં જૂથ અંગે બેધારી વાતો હોવા છતાં અને
નબળી કેન્દ્ર સરકાર હોવા છતાં તેનો સ્વીકાર કરી લેવો પડશે. ખાસ કરીને જૂન સોળની
દરખાસ્ત નકારી કાઢવી હોય તો આ વધારે જરૂરી હતું. સત્તાસ્થાને બેઠા પછી પોતે અને
પોતાના સાથીદારો કેન્દ્ર સરકારને વધારે મજબૂત બનાવશે. વળી મે ૧૬નો સ્વીકાર સત્તા
મેળવવાનો એકમાત્ર માર્ગ છે, અને તેનો સ્વીકાર કરી લેવાથી વચગાળાની સરકાર માટે નવી
યાદી માગવાનો અધિકાર કૉંગ્રેસને મળી જાય છે.

ક્રિપ્સ આ બધું પહેલેથી જ જાણતા હતા, અને પેથિક લૉરેન્સ પણ આ રીતે જ વિચાર
કરી રહ્યા હતા. જૂનની ૨૨મી તારીખની રાતથી ત્યાર પછીના કટોકટીભર્યા અડતાળીસ
કલાકમાં એક બાજુ વલ્લભભાઈ અને બીજી બાજુ ક્રિપ્સ તથા પેથિક લૉરેન્સ વચ્ચે સીધા
અને આડકતરા અનેક સંપર્ક સાધવામાં આવ્યા. આ સંપર્ક સાધવામાં સરદારે પહેલ કરી કે
અંગ્રેજોએ આ કદમ ઉઠાવ્યું કે આ બંને વચ્ચે આવજા કરનાર સુધીર ઘોષ તે માટે જવાબદાર
હતા, તે સ્પષ્ટ થતું નથી. સુધીર ઘોષ નામનો બંગાળી જુવાન કૅમ્બ્રિજમાં ભણ્યો હતો અને
બ્રિટનના મજૂર પક્ષના આગેવાનો જોડે તેણે ઘરોબો બાંધ્યો હતો. ઘોષનો દાવો એવો છે કે