૫૨૮ પટેલ

હતા. સન ૧૯૪૬-૪૭ દરમિયાન કૃપાલાણીનું પ્રમુખપદ નેહરુ કે વલ્લભભાઈ બંનેમાંથી
કોઈને ફાવ્યું ન હતું. કૃપાલાણીને પોતાની ઉપેક્ષા થઈ રહી છે તેવું લાગતું હતું. સન ૧૯૫૦ની
શરૂઆતમાં તેમણે દેવને જણાવ્યું હતું કે "પટેલ-નેહરુની સરકારને તોડી પાડવી તે પોતાનું
જીવન-કૃત્ય છે."૧૭૮ સરદારે એચ. સી. મુખરજી નામના બંગાળી ખ્રિસ્તીનું નામ સૂચવ્યું.
પણ તે બહુ લોકપ્રિય નથી તેવું નેહરુએ કહ્યું અને આ મુદ્દાનો પ્રતિવાદ વલ્લભભાઈ કરી
શક્યા નહીં.

આ સ્થાને ચર્ચા અટકી અને અધૂરી રહી. વલ્લભભાઈ જુલાઈની ૧૦મી તારીખે દિલ્હી
પાછા આવ્યા. થોડા દિવસ અગાઉ પ્રધાનમંડળમાં જોડાયેલા રાજાજીએ ત્રણ દિવસ પછી
તેમને જણાવ્યું કે પોતે (રાજાજીએ) નેહરુ પાસે દરખાસ્ત મૂકી હતી કે સરદારે પટ્ટાભિના
અનુગામી બનવું. વલ્લભભાઈએ રાજાજીને જણાવ્યું કે નેહરુ અંતઃકરણપૂર્વક આવું ઇચ્છતા
હોય તો પોતે વિચાર કરશે.૧૭૯ નેહરુને આ વાત ગમી નહીં, અને તેમણે રાજાજીને પોતાનો
મત જણાવ્યો. મધ્યસ્થ તરીકે રાજાજીએ આ વાત પણ વલ્લભભાઈને પહોંચાડી. સરદાર
કંઈ બોલ્યા નહીં. પણ તેમની લાગણીઓ અંગે અનુમાન થઈ શકે છે.૧૮૦ ઑગસ્ટની બીજી
તારીખે નેહરુ વલ્લભભાઈને નિવાસસ્થાને આવ્યા અને તેમણે રાજાજીનું નામ સૂચવ્યું.
વલ્લભભાઈએ કહ્યું કે "વાત બરાબર છે, અને રાજાજી આ પદના હકદાર છે." રાજાજી
કદી પણ કૉંગ્રેસના પ્રમુખ બન્યા ન હતા તે હકીકતને ઉદ્દેશીને આ વાક્ય બોલાયું હતું.
વલ્લભભાઈએ ઉમેર્યું કે "હું રાજાજીને વાત કરીશ. પણ રાજાજી કબૂલ કરે તેવું મને લાગતું
નથી."૧૮૧ રાજાજીએ ના પાડી. આઝાદે સ. કા. પાટિલનું નામ સૂચવ્યું તે વલ્લભભાઈએ
સ્વીકાર્યું. આઝાદ નેહરુનો મત જાણવા ગયા અને વલ્લભભાઈએ મોરારજીને ટેલિફોન કરીને
પાટિલના નામની વિધિસર ભલામણ મોકલવાની સૂચના આપી.

સરદારે બેવડા દોરે કામ લીધું. તેમણે જુલાઈની ૮મી તારીખે દેહરાદૂનમાં પંતને જણાવ્યું
કે "પોતે ટંડનને પૂરો ટેકો આપવા તૈયાર છે." પોતાના પગ મજબૂત હોવાની રાબેતા
મુજબની તેમની ખાતરી કરવાની ઇચ્છાને લીધે ટંડનજી દબાણ સામે દૃઢ રહેશે તેની ખાતરી
કરી લેવા માટે તેમણે પંતને ચેતવણી આપી.૧૮૨ ટંડનને ટેકો આપવાની સાથોસાથ પોતે અને
નેહરુ બંને ટેકો આપી શકે તેવા ઉમેદવારનો વિચાર કરવા પણ વલ્લભભાઈ તૈયાર હતા. પણ
જવાહરલાલે પાટિલનું નામ નકારી કાઢ્યું. ત્યાર પછી જવાહરલાલ વડા પ્રધાન ઉપરાંત
કૉંગ્રેસના પ્રમુખ બને તેવી વાતો ચાલવા લાગી. આ વાત રફી અહમદ કિડવાઈ અને મૃદુલા
સારાભાઈએ વહેતી મૂકી હતી તેવું સરદાર માનતા હતા. વલ્લભભાઈ આ માટે પણ તૈયાર
હતા. વલ્લભભાઈએ આઝાદને કહ્યું કે "જવાહરલાલ પ્રમુખ બનવા માગતા હોય તો હું
તેમના નામની દરખાસ્ત મૂકીશ. તમે અને રાજાજી ટેકો આપજો."૧૮૩

પણ જવાહરલાલ આ બેવડો બોજો લેવા તૈયાર ન હતા અને ટંડનજી પ્રમુખ બને તે માટે
અણગમો હતો. તેથી નેહરુએ બે પગલાં ભર્યાં. કારોબારીના જેટલા સભાસદો દિલ્હીમાં હતા
તેમને આઝાદને ઘેર એકઠા કરીને જવાહરલાલે કહ્યું કે પોતે ટંડનને સ્વીકારી શકે તેમ નથી.
વલ્લભભાઈ આ સભામાં હાજર રહ્યા નહીં અને આવી સભા ન બોલાવો તેવી સલાહ તેમણે
નેહરુને આપી. પોતાની અને નેહરુની વચ્ચેનો સમન્વય બંને જણે જ ઠરાવવો જોઈએ, કોઈ
જૂથ અથવા સમિતિ આ સમન્વય ઠોકી બેસાડી શકે નહીં. જવાહરલાલે બીજું પગલું ભરીને
ટંડનજીને સીધો પત્ર લખ્યો. "તમારી વરણી.... ભારતમાં અમુક પરિબળોને ઉત્તેજન
આપશે અને તેને હું નુકસાનકારક સમજું છું." તેવી ચોખ્ખી વાત તેમાં જણાવવામાં આવી