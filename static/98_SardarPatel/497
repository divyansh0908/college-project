૧૯૪૮-૫૦/સિપાહી ૪૯૭

દેતા અને સરદારની આંખ સામા માણસનાં અંતઃકરણ સુધી ઊતરી જતી.

જે. આર. ડી. ટાટા જેવા ક્વચિત જ મળનાર ઉદ્યોગપતિ અને વિમાનચાલક પર
"વલ્લભભાઈની સામાન્ય સાદી સમજ અને તર્કશક્તિની છાપ" પડી અને જવાહરલાલના
વિચારમાળખા જોડે તેમણે તેની સરખામણી કરી છે. "જવાહરલાલ જોડે વાતો કરવા ગયો
હોઉં ત્યારે મને આવેશમય ઉત્સાહનો અનુભવ થતો, પણ સાથોસાથ અચોક્કસતા અને
અનિર્ણયની સ્થિતિ પણ થતી. વલ્લભભાઈ જોડેની મુલાકાતો હંમેશાં આનંદમય રહેતી,
અને રાષ્ટ્રના ભાવિ અંગેની વધારે દૃઢ આશા મેળવીને હું પાછો ફરતો."૧૯અ

બાપની ઘટતી જતી શક્તિ અંગે સજાગ મણિબહેન હાંકી કાઢે તે પહેલાં સરદારની નજર
પડી જાય તેવા કેટલાક મુલાકાતીઓ પણ તેમની પાસે પહોંચી જતા. ગુજરાતમાં અનાજની
ટાંચની ખબર આવા એક મુલાકાતી પાસેથી જાણીને સરદારે તાબડતોબ અનાજ ભરેલી ટ્રેન
બીજે દિવસે અમદાવાદ રવાના કરાવી. મણિબહેનને વટાવી જવામાં સફળ થયેલા બીજા એક
મુલાકાતીની તબિયત બરાબર નથી તેવું વલ્લભભાઈને લાગ્યું. તાબડતોબ દિલ્હીની
ઇસ્પિતાલમાં તેના માટે ખાટલાની વ્યવસ્થા કરવામાં આવી. પણ આવા આકસ્મિક રાજવી
કાર્યો કરવાની સંભાવના બહુ જ ઓછી હતી.૧૯બ

સન ૧૯૪૮ના ઑક્ટોબરમાં ઉત્તર પ્રદેશના પુરુષોત્તમદાસ ટંડનને હરાવીને પટ્ટાભિ કૉંગ્રેસ
પ્રમુખપદે ચૂંટાયા. વલ્લભભાઈ અને નેહરુએ તટસ્થતા જાહેર કરી હતી. "મતદારો જ આ
ચૂંટણી ઠરાવે" તેમ નક્કી કર્યું હતું અને પ્રચારમાં ભાગ લીધો ન હતો.૨૦ દરેક કૉંગ્રેસી મતદાર
જાણતો હતો કે અહમદનગરના સાથી અને પોતાના પ્રશંસક પટ્ટાભિ કરતાં વલ્લભભાઈને
ટંડન માટે વધારે માન હતું અને જવાહરલાલને ટંડનના રૂઢિચુસ્ત વલણ તરફ નારાજગી હતી.
પટ્ટાભિ પર લખેલા અંગત પત્રમાં જવાહરલાલે જણાવ્યું હતું કે "પટ્ટાભિ ચૂંટાઈ આવશે તો
પોતે આ ચૂંટણીને આવકારદાયી ગણશે."૨૧ વલ્લભભાઈને એ વાતની નિરાશા થઈ કે
રાજેન્દ્રપ્રસાદ પણ પટ્ટાભિની તરફેણમાં હતા અને ખાનગી ખૂણે રહ્યા હતા.૨૨ ટંડનને
૧,૦૮૫ અને પટ્ટાભિને ૧,૧૧૯ મત મળ્યા. મતદાન વચ્ચેનો આ નજીવો તફાવત સિદ્ધ કરે
છે કે કોંગ્રેસીઓ વલ્લભભાઈ અને નેહરુ માટે લગભગ સરખી જ વફાદારી ધરાવતા હતા. તેર
મહિના પછી ટંડન પટ્ટાભિના અનુગામી તરીકે કૉંગ્રેસના પ્રમુખ બન્યા. આ ચૂંટણીમાં
વલ્લભભાઈ અને નેહરુ બંનેએ સન ૧૯૪૮ કરતાં વધારે ખુલ્લી રીતે ભાગ ભજવ્યો.

કૉંગ્રેસ પ્રમુખ અંગે મતભેદો હોવા છતાં પટ્ટાભિના પ્રમુખપદે સન ૧૯૪૯ના ડિસેમ્બરમાં
જયપુર મુકામે કૉંગ્રેસનું અધિવેશન મળ્યું, ત્યારે આ બંને વરિષ્ઠ નેતાઓ એકજૂથ ઊભા
રહ્યા. સમાજવાદીઓ કૉંગ્રેસ છોડી ગયા હતા. રાષ્ટ્રીય સ્વયંસેવક સંઘે સરકાર સામે
દેશભરમાં આંદોલન ઉપાડ્યું હતું. સામ્યવાદીઓ હૈદરાબાદમાં હિંસાખોરી ચલાવી રહ્યા હતા
અને અકાલીઓ અજંપો દાખવતા હતા. વલ્લભભાઈએ આ અધિવેશનમાં જાહેર કર્યું કેઃ
"મારા દીકરાની પ્રવૃત્તિથી રાષ્ટ્રની આઝાદી જોખમાતી જણાય તો તેને કચડી નાખવામાં હું
ક્ષણનો પણ વિલંબ કરીશ નહીં."૨૩ "કૉંગ્રેસ અને સરકાર ભારતને સાચા અર્થમાં
ધર્મનિરપેક્ષ (સેક્યુલર) રાજ્ય બનાવવા ચાહે છે." વલ્લભભાઈ સેક્યુલર શબ્દનો ઉપયોગ
ભાગ્યે જ કરતા.૨૪ વલ્લભભાઈ-નેહરુના સંબંધ ફરી વખત સંતોષકારી બન્યા હતા અને બંને
જણ એકબીજાની ઉપયોગિતા સમજતા હતા. નેહરુની લોકપ્રિયતા અને આંતરરાષ્ટ્રીય ક્ષેત્રે

પ.૩૨