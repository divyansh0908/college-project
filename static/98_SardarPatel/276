૨૭૬ પટેલ

સુભાષ જોડેના તેમના મતભેદ અતિશય તીવ્ર હતા. હિટલરના જોખમ સામે બ્રિટનની
નબળાઈનો લાભ ઉઠાવવા માટે સુભાષ અતિશય આતુર હતા. વલ્લભભાઈ તેના વિરોધી
હતા. સુભાષને લાગતું હતું કે અંગ્રેજોને હાંકી કાઢવા માટે સામૂહિક સત્યાગ્રહનો સમય પાકી
ગયો છે. પ્રાંતોમાં પોતાની સત્તાની જમાવટ કરી લેવી તે સન ૧૯૩૯માં કૉંગ્રેસનું મુખ્ય કામ
છે, તેવો વલ્લભભાઈનો મત હતો. આસામમાં લીગની આગેવાની તળેની સંયુક્ત સરકાર
ભાંગી પડી ત્યારે આસામ ધારાસભાના ૧૦૮ સભ્યોમાં કૉંગ્રેસની ૩૩ બેઠક હતી. સુભાષ
કૉંગ્રેસ પ્રધાનમંડળ સ્થાપવાની તરફેણમાં હતા. કૉંગ્રેસ પાર્લમેન્ટરી બોર્ડના સભાસદ
રાજેન્દ્રપ્રસાદ આસામનો હવાલો સંભાળતા હતા. તે અને આઝાદ આ ખ્યાલથી વિરુદ્ધ હતા.
વલ્લભભાઈએ સુભાષને ટેકો આપ્યો. સન ૧૯૩૮માં ગોપીનાથ બારોડોલોઈની રાહબરી તળે
કૉંગ્રેસી પ્રધાનમંડળ સ્થપાયું, જામ્યું અને તેના બળમાં વધારો થયો. છતાં સન ૧૯૩૮ની
આખરમાં તમામ કૉંગ્રેસી સરકારો પાછી ખેંચી લેવા અન અંગ્રેજ સરકાર સામે જુદ્ધ જગાવવા
માટે સુભાષ તૈયાર થયા હતા. વલ્લભભાઈને આ માર્ગ બિનજરૂરી અને શાણપણ વિહોણો
જણાતો હતો. બીજો મુદ્દો ગાંધીજી અંગે હતો. ગાંધીજીને પડતા મૂકી શકાશે, તેવું સુભાષને
લાગતું હતું. પણ સરદારની માન્યતા એવી હતી કે ગાંધીજી વગર ચાલે જ નહીં. છેલ્લી વાત
એ હતી કે સન ૧૯૩૮માં સુભાષનો કૉંગ્રેસ પ્રમુખનો હોદ્દો માત્ર બંધારણીય વડા તરીકેનો
હતો પણ હવે પછી કૉંગ્રેસ પ્રમુખ તરીકે પોતાના હાથમાં સક્રિય અને નિર્ણાયક સત્તા
રાખવાનો તેમનો ઇરાદો હતો. આ બાબતમાં વલ્લભભાઈના ખ્યાલો સન ૧૯૩૬ની
આખરમાં અસંદિગ્ધ ભાષામાં સ્પષ્ટ કરવામાં આવ્યા હતા અને તેમાં કશો ફેર પડ્યો ન
હતો. આ વિચારો સુભાષના ખ્યાલથી તદ્દન વિરુદ્ધ દિશાના હતા.

બોઝના ટેકેદારો જે વલણ અપનાવી રહ્યા હતા તેનો હેવાલ આઝાદ પાસેથી જાણવા
મળ્યા પછી સુભાષની ઉમેદવારી માટે વલ્લભભાઈનું આકર્ષણ ઓછું થયું.

તેઓ મારી પાસે આવ્યા. આવતા વરસ માટે પ્રમુખપદ સ્વીકારવા માટે મેં ભારપૂર્વક ના
પાડી હતી, તેનાથી તેઓ ઘણા દિલગીર હતા, તેવું તેઓએ કહ્યું. મારા નકારને કારણે
સરદાર પટેલ પ્રમુખ બનશે તેવો તેમને ડર હતો.

તમે સમાજવાદ અને ઉદ્દામવાદના વિરોધી છો અને સમવાયી તંત્રના ઉગ્ર વિરોધી
નથી. તમે હિંદુ-મુસ્લિમ એકતાના વિરોધી છો. આ બધાં જોખમ નિવારવા માટે
સુભાષબાબુના નામની દરખાસ્ત મૂકવી જરૂરી બની જાય છે, તેવું તેમણે કહ્યું.૧૭૫

આઝાદના હેવાલથી વલ્લભભાઈને માઠું લાગ્યું. કેટલીક પ્રાંતિક સમિતિઓએ તેમના
નામની દરખાસ્ત મૂકી હોવા છતાં, પ્રમુખપદ માટે ઉમેદવારી કરવાની તેમની ઇચ્છા ન
હતી. તેમના માટે કહેવાતું હતું તેવાં અભિપ્રાયો અને વલણ પણ તેઓ ધરાવતા ન હતા.
રાજેન્દ્રપ્રસાદને તેમણે આઝાદના કાગળની નકલ મોકલી અને સાથે પત્રમાં લખ્યું કે "ફરીથી
ચૂંટાઈ આવવા માટે તે (સુભાષ) આટલી હલકી, નીચ કક્ષાએ ઊતરશે તેવો મને સ્વપ્ને પણ
ખ્યાલ ન હતો."૧૭૬ ગાંધીજી પણ સુભાષ ફરી ચૂંટાઈ આવે તેમાં નાખુશ હતા. "સુભાષ
કલકત્તામાં જર્મન કૉન્સલના સંપર્કમાં છે અને કંઈક ગોઠવણ અંગે વાટાઘાટો ચલાવે છે,"
તેવો હેવાલ મળવાથી કદાચ ગાંધીજીનું વલણ ઘડાયું હશે.૧૭૭ મુંબઈમાં કાયદા પ્રધાન
મુનશીને અંગ્રેજ સરકારનાં કેન્દ્રીય ગુપ્તચર ખાતાએ આવો હેવાલ આપ્યો હતો, અને