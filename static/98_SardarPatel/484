૪૮૪ પટેલ

બિનમુસલમાનો હોવા જોઈએ તેવો આગ્રહ દિલ્હી સરકારે પડતો મૂક્યો હતો.

ભારત સરકારનાં અણધાર્યા સ્વીકારથી મજબૂત બનીને લાયક અલી જૂનની ૧૫ તારીખે
હૈદરાબાદ ગયા અને મૉન્કટન સોળમીએ ગયા. તેમને આ દસ્તાવેજ પર નિઝામની સહી
લેવાની હતી. જૂનની ૧૭મી તારીખે મૉન્કટને માઉન્ટબૅટનને એક શબ્દનો સંદેશો મોકલ્યો.
"હાર્યો." નિઝામ અને પ્રધાનમંડળે નવા મુદ્દાઓ ઊભા કર્યા હતા.★ માઉન્ટબૅટનની
કટુતાજનક નિરાશાથી વલ્લભભાઈના મનમાં કશી ઊથલપાથલ થઈ નહીં. હકીકતમાં સરદાર
જાણતા હતા (અને કદાચ આશા પણ સેવતા હતા) કે નિઝામ ના પાડવાનો છે અને
વાટાઘાટો પડી ભાંગવાની છે.૨૨૭ વલ્લભભાઈ સાચા ઠર્યા હતા અને માઉન્ટબૅટન ખોટા પડ્યા
હતા. પણ તેથી માઉન્ટબૅટનની વિનંતી સ્વીકારી લેવામાં સરદાર ખોટા હોવાનું સાબિત થતું
નથી. જૂન અધવચ્ચેના પ્રયાસ પછી ભારત સરકારને હૈદરાબાદમાં દખલગીરી કરવાનો નૈતિક
અધિકાર મળી ગયો, તેવું માઉન્ટબૅટનનું મંતવ્ય ભારત માટે અતિશય મહત્ત્વનું હતું.૨૨૮

એપ્રિલ મહિનાથી દિલ્હીની બહાર રહેવા છતાં અને બીમાર હોવા છતાં વલ્લભભાઈ
હૈદરાબાદની બાબતમાં નિષ્ક્રિય બેઠા ન હતા. આર્થિક નાકાબંધીને તેમણે ટેકો આપ્યો૨૨૯
અને મે માસની અધવચ્ચે પ્રધાનમંડળ પાસેથી લશ્કરી તૈયારીઓ કરવાની રજા મેળવી
લીધી.૨૩૦ હૈદરાબાદમાં લશ્કર મોકલાય તો કાશ્મીરમાં ભારતની લશ્કરી જમાવટ નબળી
પડશે, તેવી ચેતવણી નેહરુએ આપી હતી. પાયદળ, નૌકાદળ અને હવાઈ દળના
સેનાપતિઓ બધા અંગ્રેજો હતા અને તેમણે આવા પગલાને "જોખમી લશ્કરી જુગાર"
ગણાવ્યું હતું.૨૩૧ વરિષ્ઠ હિંદી અધિકારીઓ પણ એવા મતના હતા કે હૈદરાબાદમાં લશ્કરી
પગલાં ચોમાસું પૂરું થયા સુધી મોકૂફ રાખવાં."૨૩૨ "હૈદરાબાદમાં દાખલ થઈએ તો
બાકીના દેશમાં આંતરિક સંરક્ષણ માટે આપણી પાસે જરૂરી સૈન્યબળ રહેશે નહીં"૨૩૩ તેવો
સંરક્ષણ અધિકારીઓનો મત પણ વલ્લભભાઈને પહોંચાડવામાં આવ્યો હતો. આ મત મેનને
પ્રધાનમંડળની સંરક્ષણ સમિતિ સમક્ષ રજૂ કર્યો. આ ચેતવણી સામે વલ્લભભાઈએ નીચેના
શબ્દોમાં પોતાની દલીલ પેશ કરી:

છેલ્લે છેવટે તો લશ્કરી કામગીરીથી દેશમાં કાયદો અને વ્યવસ્થા જાળવી શકાતાં નથી.
ગયા ઑગસ્ટનો દાખલો લઈએ, તો ૫૫,૦૦૦ની સેના પણ હત્યાકાંડ રોકી શકી નહીં.
સરકારની પ્રતિષ્ઠા અને શસ્ત્રબળનો ઉપયોગ થવાની સંભાવનાથી જ સમાજમાં વ્યવસ્થા
જળવાય છે. અત્યારે આ પ્રતિષ્ઠા એટલી વધી છે કે હૈદરાબાદ સામે પગલાં ભરવાની
સાથોસાથ દેશભરમાં શાંતિ જાળવી શકાશે. પણ સરકાર હૈદરાબાદ સામે પગલાં
ભરવામાં વધારે વિલંબ કરે તો સરકારની આબરૂ એટલી હલકી પડી જશે કે ગમે તેટલી
મોટી સેનાથી પણ આંતરિક સુરક્ષા જાળવી શકાશે નહીં.૨૩૪

વલ્લભભાઈના સંદેશાથી પ્રોત્સાહિત થઈને સંરક્ષણ સમિતિએ મે માસની ૧૩મી તારીખે
ઠરાવ કર્યો કે "લશ્કરી તૈયારીઓ કરવા માંડવી." માઉન્ટબૅટન હિંદુસ્તાનમાં હતા અને
સંરક્ષણ સમિતિના અધ્યક્ષ હતા. તેમણે નોંધ્યું છે કે:

★ દિલ્હી આવીને મોન્કટને માઉન્ટબૅટનને ખબર આપ્યા કે નિઝામને મળવા જતાં અગાઉ લાયક
અલીએ ત્રણ કલાક રઝવી જોડે ગાળ્યા હતા.૨૨૬