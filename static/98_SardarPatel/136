૧૩૬ પટેલ

મુસ્લિમો જોડાયા. વલ્લભભાઈએ વૈકલ્પિક યોજનાની માગણી કરી, તેનો જવાબ
કોઈની પાસે હતો નહીં. અને તેથી દીવાલ તોડવાનું કામ શરૂ થયું. મ્યુનિસિપાલિટીના રસ્તા
વચ્ચે બાંધવામાં આવેલી કબરો અન્યત્ર ખસેડવામાં આવશે તેવું જાહેર કરવામાં આવ્યું ત્યારે
વલ્લભભાઈ મુસ્લિમ વિરોધી હોવાનો આક્ષેપ ફરી મૂકવામાં આવ્યો. આ કબરો ખસેડી
નાખવામાં આવી. ઉંદરો અને રખડતાં કૂતરાંઓને મારી નાખવાની દરખાસ્તને
વલ્લભભાઈએ ટેકો આપ્યો અને ખોડાં ઢોરને મારી નાખવાની તેમણે હિમાયત કરી ત્યારે
જૈનો અને હિંદુઓ નારાજ થયા. રખડતાં કૂતરાં પકડવા સામે વિરોધ દર્શાવનાર જૈનોને
તેમણે કૂતરાંઓ પર દયા દાખવીને તેમને પોતાના ઘરમાં રાખવાની વિનંતી કરી."૭૩
મુસલમાનો ગાયબળદની કતલ કરતે છે તે ખાળવાની વિનંતી કરનાર હિંદુઓને તેમણે
સણસણતો સવાલ પૂછ્યો, "આ ગાયબળદ વેચવા કોણ જાય છે ?"૭૪ આવું વેચાણ
હિંદુઓ કરે છે તે બધા જાણતા હતા.

ગામડાંઓ તરફ પોતાની લાગણી માટે ગૌરવ ધરાવનાર વલ્લભભાઈને ખેડૂત વિરોધી
કહેવામાં આવ્યા તે તેમને હાડોહાડ લાગી આવ્યું. પણ આ આક્ષેપનો જવાબ વાળતી વખતે
તેમણે રાજકારણી આગેવાનો માટેના સહજ શસ્ત્ર-દંભ-નો વપરાશ કર્યો નહીં. એલિસબ્રિજ
યોજનામાં જમીન ગુમાવનાર ખેડૂતોને તેમણે સીધેસીધી વાત કરી. "આ યોજના ખેડૂતોના
હિત માટે ઘડવામાં આવી છે, તેવું કોઈ કહેતું નથી. આ યોજના શહેરના વિકાસ માટે
ઘડવામાં આવી છે." ખરેખરા જમીનમાલિક હોય તેમને જમીનની વાજબી વેચાણ કિંમત
આપવાની તૈયારી તેમણે બતાવી. પણ "ગરીબ ખેડૂતોની જમીન હડપ કરી જનાર અને
નામ માત્રના ખેડૂત કહેવાય તેવાં ગીધડાંઓ" જોડે "સોદાબાજી કરવાનો" તેમણે સ્પષ્ટ
ઇનકાર કર્યો. આવા બનાવટી ખેડૂતો૭૫ શહેરી જનોને ભોગે લાભ ખાટી જાય તે સાંખી લેવા
વલ્લભભાઈ તૈયાર ન હતા.

એલિસબ્રિજ યોજનાના વિરોધમાં આયોજિત કરવામાં આવેલી ત્રણ જાહેર સભાઓમાં
તેમણે હાજરી આપી. આજના આગેવાનો કરતાં અળગા પડીને વલ્લભભાઈ ટીકાકારોનો
સામી છાતીએ મુકાબલો કરતા. આ સભાઓમાં વલ્લભભાઈનાં પ્રવચનોમાં હિંમત,
નિખાલસતા અને સમજાવટની છાંટ જણાઈ આવે છે, તેમ કેટલીક જગાએ તેમાં
અધીરાપણું, અહંકાર અને ધાકધમકી પણ જોવા મળે છે. સન ૧૯૨૫ના સપ્ટેમ્બરમાં ખેડૂતો
અને અન્ય ટીકાકારોની સભામાં તેમણે કહેલું કે  "મને તમારી સહીઓ જોઈતી નથી. તમારી
અક્કલ વાપરવી હોય તો વાપરજો."૭૬ બીજી સભામાં "લોકોમાં ભંગાણ પડાવવાનો"
અને "ખુરશીનો મોહ ધરાવવાનો" આક્ષેપ તેમની સામે મૂકવામાં આવ્યો તેનો જડબાતોડ
જવાબ વાળતાં તેમણે કહ્યું:

આ કરામત મારી સામે વાપરશો નહીં, કારણકે તેમાં હું હાર ખાવાનો નથી, તેની
ખાતરી રાખજો. હું કેટલીક કડવી વાતો કરવાનો છું તે તમને ગમવાનું નથી. પણ મીઠું
મીઠું બોલવાનું મને ફાવતું નથી.૭૭

તેમના જેવા સમર્થ માણસના આ શબ્દોથી કેટલાક ટીકાકારો ગભરાયા હશે, પણ આ
ઉચ્ચારણોનો સંદર્ભ લક્ષમાં રાખવો જોઈએ. આ શબ્દો બિનપાયાદાર ન હતા અને
ગીધડાંઓની હાજરી હતી ખરી. વળી વલ્લભભાઈ ધમકીભરી ભાષા વાપરે ત્યારે આગળ-