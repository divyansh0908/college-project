૧૯૨૨-૨૯/સરદાર ૧૬૯

મને જેનો શિષ્ય કહ્યો છે તે ગુરુ પાસે શીખવાની તક મને મળી છે. તેના પટ્ટશિષ્ય
થવાની વાત તો વેગળી રહી, પણ તેમના અનેક શિષ્યોની હરોળમાં બેસવાની મારી
લાયકાત પણ મને દેખાતી નથી. મારામાં આવી યોગ્યતા હોત તો ભવિષ્યમાં જે સિદ્ધિ
મેળવવાની શુભેચ્છા તમે મને આપી છે તે સિદ્ધિ મને આજે જ મળી ગઈ હોત.

(ગાંધીજીના) આજે અનેક એવા શિષ્યો છે કે જે તેમને કદી મળ્યા નથી પણ તેમનો
ઉપદેશ આ શિષ્યોએ પચાવી લીધો છે. આજે તો અહિંસામાં થોડીઘણી શ્રદ્ધા રાખનાર
પણ બહુમાન પામે છે.

ગાંધીજી જશે પછી શું થશે ? તેવું લોકો ક્યારેક પૂછે છે. મને આ બાબતમાં કશો ડર
નથી. ગાંધીજીની પાસે આપવા જેવું હતું તે બધું તેમણે આપી દીધું છે. હવે તો આપણે
આપણી ફરજ બજાવવાની રહી છે.૨૦૩

અમદાવાદમાં વિજય સરઘસ વખતે વલ્લભભાઈના દેખાવ અને સંદેશનું વર્ણન ભવિષ્યમાં
કવિ અને કથાકાર તરીકે નામના મેળવનાર યુવાન ઉમાશંકર જોશીએ કર્યું છે. "શાંત,
સ્વસ્થ ચહેરો, કાબરચીતરી, ઝૂકતી મૂછ, માથા પર આછા વાળ, રતાશભરી આંખો, મોઢા
પર થોડી કરડાકી, દસ ગામ શોધતાં પણ સાંપડે નહીં તેવી અધીરાઈ, અંગત વિજયનો
અહંકાર નહીં, પણ ખુમારીનો ખ્યાલ."૨૦૪ સંયમી તાકાત અને અધૂરી આકાંક્ષાઓનું
અજેય સંમિશ્રણ.

બ્રુમફીલ્ડ અને મૅક્સવેલે વલ્લભભાઈને સાચા ઠરાવ્યા. છ મહિના સુધી દસ્તાવેજો,
ખેડૂતો અને અધિકારીઓની તપાસ કરીને તેમણે સરકારી ગણતરીમાં રહેલી ભૂલ પકડી પાડી
અને બાવીસ ટકા નહીં પણ માત્ર સાત ટકા મહેસૂલ વધારો વાજબી ગણાય તેવું ઠરાવ્યું. સન
૧૯૨૯ના મે માસમાં સમિતિનો હેવાલ આવ્યા પછી જે વધારો લાગુ પાડવામાં પોતાને
નિષ્ફળતા મળી હતી તે વધારો સરકારે રદ કર્યો.

વલ્લભભાઈએ આગળ વધીને વધારાના લાભ મેળવી લીધા. બ્રુમફીલ્ડ-મૅક્સવેલ હેવાલે
શોધી કાઢેલી ભૂલો કેવળ બારડોલી તાલુકા પૂરતી મર્યાદિત ન હોવાથી તેમણે "આખા
પ્રાંતમાં વ્યાપક દાવાનળ પ્રગટવા"ની ચેતવણી આપી.૨૦૫ તેમની માગણી એવી હતી કે
મહેસૂલ વધારો ઠરાવવાની સત્તા અમલદારોને નહીં પણ ધારાસભાને મળવી જોઈએ. જૂનમાં
ખાનદેશ જઈને તેમણે આ વિસ્તાર સત્યાગ્રહની લડત ચલાવી શકે કે નહીં તેની ચકાસણી
કરી. "સરકારની મહેસૂલ વ્યવસ્થા સામે જબરદસ્ત લડત ઉપાડવા માટે મહારાષ્ટ્ર અને
ગુજરાતને એક કરવા"ના હેતુથી તેમણે મુંબઈ પ્રાંત ખેત મંડળ-બૉમ્બે પ્રેસિડેન્સી લૅન્ડ
લીગ-ની સ્થાપના કરી. ૨૦૬ સરકારે ફરી નમતું મૂક્યું. બંધારણીય સુધારા અંગેની દરખાસ્તો
સાઇમન કમિશન રજૂ કરે નહીં, ત્યાં સુધી કોઈ જગાએ મહેસૂલ વધારવામાં નહીં આવે તેવી
જાહેરાત મુંબઈ સરકારે કરી. આનો અર્થ એ થયો કે મહેસૂલ પરનો અંકુશ કદાચ
ધારાસભાઓને સોંપવામાં આવશે. કંઈ નહીં તો ખેડા જિલ્લામાં અને પ્રાંતના અન્ય
વિસ્તારોમાં મહેસૂલ વધારવાની યોજનાઓ પડતી મૂકવામાં આવી. અને થર્મોપિલી -
પાણિપત અંગેની પોતાની ટીકા માટે એન્ડરસને શોક કરવાનો વખતા આવ્યો.