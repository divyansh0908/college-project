૩૩૬ પટેલ

પોતાની ફરજ બજાવી હતી. પણ તેમના અંતરના ઊંડાણમાં અનેક લોકોના દોષ સંઘરાયા
હતા. આઝાદનો વિરોધ, જવાહરલાલની અનિશ્ચિત મનોદશા, જિન્નાહની આડોડાઈ,
રાજીજીએ અલગતાને આપેલો ટેકો, ચર્ચિલની નીચતા, કૉંગ્રેસ અને રાજ વચ્ચેના સંબંધો
બગાડવાની હિટલરની જવાબદારી, "ભારત છોડો" આંદોલન અંગે કશી તૈયારી ન કરવાની
ગાંધીજીની શિથિલતા, કૉંગ્રેસીઓને મૂંઝવણ પેદા કરનાર ટોજો અને જપાની સેનાની
આગેકૂચ અને એક ઝાટકે રાજ જોડેના સંબંધો તોડી નાખવામાં લોકોએ દર્શાવેલી ઉદાસીનતા
- આ બધાં માટે તેમને રોષ હતો.

"ભારત છોડો" આંદોલન અથવા પોતાની અટકાયત માટે તેમને દુઃખ ન હતું.
અહમદનગરમાં પોતે શાંતિ અનુભવે છે તેવો દાવો મણિબહેનના પત્રમાં વલ્લભભાઈએ કર્યો,
તેમાં કશી અપ્રામાણિકતા ન હતી. પણ તેમના મગજમાં એક મહત્ત્વનો વિચાર આકાર લઈ
રહ્યો હતો. ગાંધીજીના અંતરનાદને અનુસરવાનો બીજો પ્રસંગ આવે, તો પોતે ફરી વખત
વિચાર કરશે. ગાંધીજીના અંતરનાદનો માર્ગ અતિશય લાંબો, અતિ દુઃખપૂર્ણ અને અતિશય
આદર્શવાદી હતો. છેક છેવાડે સાચો ઠરે તોપણ ટૂંકા ગાળામાં ગાંધીજીનો અંતરનાદ અનેક
ઊથલપાથલ પેદા કરતા હતો. ભવિષ્યમાં ઓછો મુશ્કેલ અને વધારે વ્યવહારુ માર્ગ દેખાય
તો મહાત્માજી અલગ રસ્તો બતાવે તોપણ પોતે તે રસ્તે ચાલશે. બીજી રીતે કહીએ તો સન
૧૯૪૦ના જુલાઈમાં પોતાનો "વિયોગ" પૂરો થયો, ત્યારે ગાંધીજીથી કદી છૂટા નહીં
પડવાની પ્રતિજ્ઞા ફોક કરવા માટે વલ્લભભાઈ તત્પર બન્યા હતા. પોતે આ હકીકત
જવાહરલાલ, આઝાદ અથવા કૃપાલાણીને પણ કહેવાના ન હતા. પ્રસંગો દ્વારા અલગપણું
દેખાઈ આવે ત્યાં સુધી પોતે તે રહસ્ય તરીકે જાળવશે. પણ આ નિર્ણયને કારણે
અહમદનગરમાં "ભારત છોડો"નું વિશ્લેષણ થયું ત્યારે તેમનો તોલ જળવાયો નહીં.
ભવિષ્યમાં ગાંધીનો અનાદર કરવાનો નિર્ણય૨૬૮ અંતરમાં લેવાઈ ચૂક્યો હોવાથી, "ભારત
છોડો"ની બાબતમાં ગાંધીજીનો બચાવ કરવામાં તેમનો ઉશ્કેરાટ છતો થયો. વલ્લભભાઈએ
પોતાનો નિર્ણય કોઈને જણાવ્યો ન હોવા છતાં તેમના વિચાર બદલાયાની અફવા
અહમદનગરની બહાર પ્રસરવા લાગી.

અહમદનગરના અવલોકન પ્રસંગે "ભારત છોડો"નો બચાવ વલ્લભભાઈએ જે રીતે કર્યો
હતો, તે જ શબ્દો જવાહરલાલે આ ઠરાવનો બચાવ કરવા માટે સન ૧૯૫૬માં વાપર્યા.
નેહરુએ કહ્યું કે "સન ૧૯૪૨માં જે પગલું આપણે લીધું, તે નિવારી શકાય તેવું અથવા
નિવારવા જેવું ન હતું. તે વખતે જો આપણે ચુપચાપ બેસી રહ્યા હોત તો આપણું બળ નાશ
પામ્યું હોત."૨૬૯

પણ અહમદનગરની ચર્ચા તરફ પાછા ફરીએ. આઝાદ અને જવાહરલાલે પોતાની ટીકા
સમજાવવાની કોશિશ કરી અને પોતે કોઈને નારાજ કરવા ઇચ્છતા ન હતા તેવો ખુલાસો
કર્યો. આ બનાવ અંગે જવાહરલાલનું વર્ણન જ આપણી પાસે છે. જવાહરલાલના કહેવા
મુજબ સામા પક્ષ તરફથી કશો પ્રતિભાવ મળ્યો નહીં :

સવાલો અને જવાબોમાં વધારે ને વધારે ગરમી આવતી ગઈ. વલ્લભભાઈ અને કૃપાલાણી
એક તરફ હતા. બીજી તરફ હું અને મૌલાના હતા. મૌલાનાએ શાંતિ જાળવી પણ હું,
વલ્લભભાઈ કે કૃપાલાણી શાંત રહી શક્યા નહીં.