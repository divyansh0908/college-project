૧૯૨૯-૩૪/રાજકેદી ૨૦૧

આપ્યું ન હતું, પણ સરદાર વલ્લભભાઈએ વચન આપ્યું છે. આ જમીન તમને ક્યારે
પાછી મળશે અને કેવી રીતે મળશે તે હું આજે કહી શકતો નથી, પણ આ જમીન તમને
પાછી મળશે તેમાં જરા પણ શંકા નથી. તમને જમીન પાછી સોંપાય નહીં ત્યાં સુધી
અમે જંપીને બેસવાના નથી.૮૧

કૉંગ્રેસનું અધિવેશન કરાંચીમાં ભરાયું. વલ્લભભાઈ પ્રમુખ હતા. કરાંચી જવા માટે
વલ્લભભાઈ અને ગાંધીજી સાથે દિલ્હી જવા રવાના થયા. દિલ્હીમાં ગાંધીજીએ ભગતસિંહ,
સુખદેવ, રાજગુરુની જિંદગી બચાવી લેવા માટે ફરી વખત પ્રયાસ કર્યો. નક્કી થયા મુજબ
૨૩મી માર્ચે આ ત્રણને ફાંસી આપવામાં આવે તો "આપણી વચ્ચેના કરાર નેસ્તનાબૂદ
થશે" તેવું પણ તેમણે ઇરવિનને જણાવ્યું.૮૨ આ વિનંતીને ઠોકરે મારવામાં આવી અને
ગાંધીજી-વલ્લભભાઈ કરાંચી જતી ટ્રેનમાં મુસાફરી કરતા હતા ત્યારે આ ત્રણ યુવાનોને ફાંસી
આપવામાં આવી. આ કારણે ઊકળી ઊઠેલી યુવાનોએ કરાંચી સ્ટેશને ગાંધીજી-વલ્લભભાઈ
સામે દેખાવો કર્યા, સૂત્રો પોકાર્યાં અને તેમને કાળાં ફૂલ આપ્યાં. "અમારી સામે ફૂલો
ફેંકવાને બદલે અમને હાથમાં ફૂલ આપ્યાં તે માટે અમે તમારા આભારી છીએ" તેવું
ગાંધીજીએ કહ્યું.૮૩

કૉંગ્રેસના ઇતિહાસમાં અભૂતપૂર્વ કહી શકાય તેટલા ટૂંકા પ્રમુખના પ્રવચનની શરૂઆતમાં૮૪
વલ્લભભાઈએ પોતાને મળેલા માનનો ઉલ્લેખ કર્યો. "કોઈ પણ હિંદી આશા રાખી શકે
તેવા સર્વોચ્ચ હોદ્દા માટે તમે એક સાદા ખેડૂતની વરણી કરી છે."૮૫ પોતાનું આવું વર્ણન
આપણે આગળ પણ સાંભળ્યું છે. આમાં નમ્રતા છે, પણ સચ્ચાઈ નથી.વલ્લભભાઈ
ખેડૂતના દીકરા ખરા, ખેડૂતના જીવનથી પરિચિત પણ ખરા અને ખેડૂતોના હક્ક માટે લડેલા
તે પણ ખરું. પણ વલ્લભભાઈ ખેડૂત નહીં પણ વકીલ અને સેનાપતિ હતા. પણ
વલ્લભભાઈનાં ઉચ્ચારણોમાં કશી બનાવટ નથી. આ વર્ણનમાં જે અચોક્કસતા છે, તેનું
કારણ તેમની નમ્રતા છે, કુટુંબનિષ્ઠા છે. વળી જવાહરલાલ, રાજાજી, રાજેન્દ્રપ્રસાદ અને
અન્ય સાથીઓને યુનિવર્સિટીના અભ્યાસમાંથી મળેલો લાભ પોતાને મળ્યો નથી, તેનાથી
પણ વલ્લભભાઈ સભાન છે. આવી સભાનતા વલ્લભભાઈનાં અનેક ઉચ્ચારણોમાં જોઈ
શકાય છે. સન ૧૯૩૦માં રાષ્ટ્રીય હિંદી પરિષદનું પ્રમુખપદ ધારણ કરતી વખતે તેમણે કહેલું
કે "પરિષદ પ્રમુખ થવા માટે તમારે બધાએ અભ્યાસ કરવો પડે, પણ હું તો કશો અભ્યાસ
કર્યા સિવાય જ પ્રમુખ થઈ બેઠો છું." બીજા પ્રસંગે બોલતાં તેમણે કહેલું કે મફતલાલ
ગગલભાઈ જેવા ઉદ્યોગપતિ "મારી જેમ ચાર ચોપડી ભણ્યા છતાં લાખો રૂપિયા ભેગા કરી
શક્યા છે."૮૬

કરાંચીના પ્રવચન તરફ પાછા વળીએ. વલ્લભભાઈએ ભગતસિંહ, રાજગુરુ અને
સુખદેવની હત્યાનો, ગાંધી-ઇરવિન કરારનો અને લંડન પરિષદનો પણ ઉલ્લેખ કર્યો.

આ (યુવાનોની) પદ્ધતિ જોડે હું સહમત થઈ શકતો નથી...  રાજકીય ખૂન પણ અન્ય
ખૂન જેટલાં જ નિંદાપાત્ર છે. પણ ભગતસિંહ અને તેના સાથીઓની હિંમત, બલિદાન
અને દેશપ્રેમ માટે મને આદર છે. આ ફાંસીની સજા આપાવના સરકારની જડતાથી
સરકારની હૃદયહીનતા અને પરદેશીપણું સૌથી વધારે ચોખ્ખાં જણાઈ આવે છે.