૩૬ પટેલ

સાથીદારોની ટીકાની અવગણના કરવાનું તેમને માટે અશક્ય હતું.૧૧૨ આ ટીકામાં સત્યનો
રણકાર હતો અને તેનાથી ગાંધીના વલણને સમર્થન મળતું હતું.

સન ૧૯૧૬ના ઑક્ટોબરમાં મહત્ત્વનો રાષ્ટ્રીય બનાવ અમદાવાદમાં બન્યો.
સન ૧૮૮૫માં સ્થપાયેલી કૉંગ્રેસ સન ૧૯૦૬માં બે ભાગમાં વહેંચાઈ ગઈ હતી. તે વિભાજન
ફરી સંધાઈ ગયું. સન ૧૯૦૬માં "ઉદ્દામવાદીઓના" આગેવાન અને સન ૧૯૦૮થી સન
૧૯૧૪ સુધી માંડલેમાં બંદીવાન રહેલા લોકમાન્ય ટિળકે પહેલી જ વખત મવાળ આગેવાનો
જોડે એક જ સભામંચ પર હાજરી આપી. આ તમામ આગેવાનો મુંબઈ પ્રાંતની રાજકીય
પરિષદમાં હાજરી આપવા આવ્યા હતા. સન ૧૮૮૪માં સ્થપાયેલી ગુજરાત સભાએ આ
પરિષદનું યજમાનકાર્ય કર્યું હતું. લોકોની મુશ્કેલીઓ અને ફરિયાદો સરકાર સમક્ષ રજૂ
કરવાના ઉદ્દેશથી "ગુજરાત સભા"ની સ્થાપના થઈ હતી.૧૧૩ તે જમાનામાં હિંદુ-મુસ્લિમ
એકતાના પ્રખર ઝંડાધારી મહમ્મદઅલી જિન્નાહ આ પરિષદના પ્રમુખસ્થાને હતા.

મોટા ભાઈએ રાજકારણ સંભાળવું તેવી વિઠ્ઠલભાઈ જોડે સમજૂતી થઈ હોવા છતાં
પોતાની બાજુમાં મળી રહેલી આ પરિષદમાં વલ્લભભાઈએ હાજરી આપી. ગાંધીજી
આગેવાનોમાં અગ્રસ્થાન ભોગવતા હતા તે જાણીને તેમને રંજમિશ્રિત આશ્ચર્ય પણ થયું.
જિન્નાહને પ્રમુખપદ લેવાની દરખાસ્ત ગાંધીજીએ મૂકી. શ્રીમતી ઍની બિસેન્ટ માટે મુંબઈ
પ્રાંતમાં પ્રવેશબંધી સામે વિરોધ દર્શાવતો ઠરાવ પણ ગાંધીજીએ રજૂ કર્યો. આ આઇરિશ
બહેન ભારતમાં સ્થાયી થયાં હતાં અને ભારતને હોમ રૂલ મળવું જોઈએ તેવી ઝુંબેશ
ચલાવતાં હતાં. આ ઠરાવમાં કશો આક્રોશ ન હતો. પણ ગાંધીનાં અવાજ અને ભાષામાં
અતિશય ગંભીરતા હતી તે વલ્લભભાઈ અનુભવી શક્યા. આ પરિષદમાં વલ્લભભાઈ સદંતર
ચૂપ રહ્યા પણ તેમને તેમાં એટલો રસ પડ્યો કે ડિસેમ્બરના લખનૌ અધિવેશનમાં હાજરી
આપવાનું તેમણે ઠરાવ્યું. કૉંગ્રેસે અને મુસ્લિમ લીગે પોતપોતાનાં અધિવેશન લખનૌમાં એક
જ સમયે ગોઠવ્યાં હતાં.

સીધી ચૂંટણીઓ, મુસલમાનો અને શીખો માટે અલગ મતદાર-મંડળો, અને મધ્યસ્થ
તથા પ્રાંતિક ધારાસભાઓમાં ધાર્મિક લઘુમતીઓ માટે અનામત બેઠકો જેવા સિદ્ધાંતોને
આધારે "વહેલી તકે સ્વરાજ" મેળવવા માટે એકબીજાના સહકારથી કામ કરવાના ઠરાવ
આ બંને રાજકીય પક્ષોએ કર્યા. ટિળક, જિન્નાહ અને ઍની બિસેન્ટ આ સમજૂતીના
ઘડવૈયા હતાં. સન ૧૯૧૭માં ભારતમાં અનેક ઠેકાણે "હોમ રૂલ"નો નાદ બુલંદ અવાજે
ગાજ્યો. પણ વલ્લભભાઈ તેમાં પકડાયા નહીં કારણ કે હોમ રૂલની ચળવળ અને
સૂત્રોચ્ચારની પાછળ કશું બળ ન હતું. અંગ્રેજી શાસન આ માગણી ફગાવી દે તો કૉંગ્રેસ ફરી
માગણી કરે પણ લડતનો ખ્યાલ હતો નહીં. વલ્લભભાઈ હોમ રૂલ આંદોલનમાં અથવા
કૉંગ્રેસમાં જોડાયા નહીં. અંગત સમજૂતીમાંથી છૂટા થવા માટે તેમણે વિઠ્ઠલભાઈ પાસે
માગણી કરી નહીં. લખનૌને ભૂલી જઈને ફરી પોતાની પ્રૅક્ટિસમાં ગૂંથાઈ ગયા.

પણ અર્ધરાજકીય ગણી શકાય તેવો પડકાર વલ્લભભાઈએ ઝીલી લીધો. જ્હોન શિલિડી
નામના સનદી અમલદારે મ્યુનિસિપલ કમિશનર તરીકે અમદાવાદ મ્યુનિસિપાલિટીને
દોરવણી આપવી તેવો અંગ્રેજ શાસકોએ નિર્ણય કર્યો. ગુજરાત ક્લબના વલ્લભભાઈના મિત્રો
ઘણા નારાજ થયા. તેમાં એક રમણભાઈ નીલકંઠ મ્યુનિસિપાલિટીના પ્રમુખ હતા અને બીજા
રાવસાહેબ હરિલાલભાઈ મૅનેજિંગ કમિટીના અધ્યક્ષ હતા. આ બંને મહાનુભાવોની પાંખ