૧૯૨૯-૩૪/રાજકેદી ૧૮૯

તેમણે ચોખ્ખું સંભળાવ્યું કે "તમારા જેવો કડક અને ક્રૂર અમલદાર મેં જોયો નથી." સન
૧૯૩૦ના માર્ચની ૧૨મી તારીખ અને બુધવારે ડાયરીમાં નીચે પ્રમાણે નોંધ છેઃ

સવારે ચાર વાગ્યે ઊઠીને પ્રાર્થના કરી. પછી ગીતા વાંચી. સવારે ૬.૦૦ અને ૬.૩૦ની
વચ્ચે આશ્રમમાંથી ગાંધીજી જે લડતની શરૂઆત કરી રહ્યા છે, તેમાં સહાયભૂત થવાની
ઇશ્વરને પ્રાર્થના કરી.

૬-૪-૩૦ રવિવારે ડાયરીમાં લખ્યું છે: " આજે ચાર વાગ્યે ઊઠ્યો અને રાષ્ટ્રીય
સપ્તાહની સફળતા માટે ઈશ્વરને પ્રાર્થના કરી અને ગુજરાતની આબરૂ જળવાઈ રહે તેવી
વિનંતી કરી." આ દિવસે સવારે ગાંધીજીએ દાંડીમાં મીઠાનો કાયદો તોડ્યો અને દેશભરમાં
ઠેર ઠેર તેમનું અનુકરણ કરવામાં આવ્યું. પોતાને પકડી લેવામાં આવ્યા ત્યારે ભૂમિ અડધી
પડધી જ તૈયાર થઈ હતી, તેવો વલ્લભભાઈનો ભય ખોટો ઠર્યો.

મંગળવાર ૮-૪-૩૦ સવારે પાંચ વાગ્યે ઊઠ્યો અને નિત્યકર્મ પતાવ્યું. સાડા દસ વાગ્યે
મહાદેવભાઈ મળવા આવ્યા....ખેડાના કલેક્ટરના જુલમની વાતો સાંભળી. તેણે
ખેડામાં સંખ્યાબંધ લોકોને બે બે વરસની જેલ ફટકારી હતી.

ગુજરાતે આપેલા અદ્ભુત ભોગની જાણકારી મળી અને બાપુ આ ત્યાગથી ખૂબ ખુશ
થયાનું જાણ્યું. આ જાણીને મને બહુ આનંદ થયો.

ખેડાના કેદીઓ જેલમાં આવી પહોંચ્યા હતા. વલ્લભભાઈના પોતાના શબ્દોમાં કહીએ
તો એપ્રિલની નવ તારીખની રાતે "ગોકળદાસ (તલાટી) અને ફૂલચંદ (બાપુજી શાહ)
પાસેથી મારી ધરપકડ થયા પછી ખેડા જિલ્લામાં બનેલા બનાવોની વિગતો સાંભળવા રાત્રે
એક વાગ્યા સુધી બેઠા." જેલવાસ દરમિયાન સાથીદારો જોડેના તેમના સંબંધો વધારે
મજબૂત બન્યા. આ સહુએ એક જ હવામાં ગૂંગળામણ અનુભવી. દુશ્મન જેવા એક જ
છાપરા સામે આંખો ખોલીને જોયું. પચાવવો ભારે પડી જાય તેવો સરખો જ ખોરાક ખાધો
અને સરખા જ કારણસર ગાળો ભાંડી અને આશીર્વાદ વરસાવ્યા. આ વિકટ પરિસ્થિતિમાં
સહુએ એકબીજાને આશ્વાસન અથવા ઉત્તેજન આપ્યું "પોતાના સાથીઓથી વિખૂટા પડતી
વખતે વલ્લભભાઈની આંખમાં આંસુ હતાં."૪૮

વલ્લભભાઈ ૨૬મી જૂને છૂટ્યા, ત્યારે હિંદુસ્તાન પલટાઈ ગયું હતું. દાંડીયાત્રામાં
અદ્ભુત વિજય પ્રાપ્ત કરનાર મહાત્માજી કારાવાસમાં હતા. કૉંગ્રેસ પ્રમુખ જવાહરલાલ પણ
પકડાયા હતા. જેલમાં જતાં અગાઉ જવાહરલાલે પોતાના પિતાને કૉંગ્રેસના કામચલાઉ
પ્રમુખ નીમ્યા હતા. ૧૩મી જૂને મોતીલાલ પણ પકડાઈ ગયા. તેમણે કામચલાઉ પ્રમુખ-
પદનો બોજો વલ્લભભાઈ પર મૂકયો હતો.

ગાંધીજીની દાંડીયાત્રામાં આવતાં વચ્ચેનાં ગામોમાંથી ૪૦૦ સરકારી નોકરોએ રાજીનામાં
આપ્યાં હતાં. ભારતભરમાં થઈને લાખો લોકોએ કાયદાભંગ કર્યો હતો અને તેમાંથી સાઠ
હજાર લોકો જેલમાં પુરાયા હતા. હજારો સાથીઓ જોડે વેદારણ્યમાં ગિરફતાર થયેલા