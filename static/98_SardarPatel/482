૪૮૨ પટેલ

ગતાગમ પડે".૨૨૦ લાયક અલીએ આ ભાષા નેહરુ કે માઉન્ટબૅટન પાસેથી સાંભળી ન હતી.
મેનને જોયું કે સરદારના સ્પષ્ટ વાક્યોથી "લાયક અલી ડઘાઈ ગયા" અને કશો જવાબ
વાળી શક્યા નહીં. પણ માઉન્ટબૅટન અને નેહરુ સમક્ષ લાયક અલીએ એવી રજૂઆત કરી કે
હૈદરાબાદમાં ભારતના એજન્ટ જનરલ મુનશી આવા ભડકાવનાર હેવાલો મોકલે છે. મેનને
દર્શાવ્યું કે મુંબઈ, મદ્રાસ અને મધ્ય પ્રાંતની સરકારોએ પોતપોતાને સીમાડે રઝાકારોની
ગુનાખોરી અંગે સ્વતંત્ર અને સવિસ્તર હેવાલો મોકલ્યા છે. અંતમાં લાયક અલી અને
મૉન્કટનને જણાવી દેવામાં આવ્યું કે નિઝામ ચાર બાબત કરશે તેવી દિલ્હીની અપેક્ષા છેઃ
રઝાકારો પર અંકુશ સ્થાપવો, પ્રજામંડળના આગેવાનોને છોડી મૂકવા, સરકારી તંત્રમાં વધારે
હિંદુઓને દાખલ કરવા અને વરસ પૂરું થાય તે પહેલાં બંધારણસભા સ્થાપવી.

નિઝામે આમાંથી કશું કર્યું નહીં. પણ મેની ૨૩મી તારીખે લાયક અલીને ફરી દિલ્હી
મોકલવામાં આવ્યા. ભારત ઓછામાં ઓછું શું ચાહે છે તે ફરી વખત જણાવવાની વિનંતી
કરવામાં આવી, ત્યારે મેનને લાયક અલીને જણાવ્યું કે પોતે સરદારને અથવા ભારત
સરકારને કોઈ રીતે બાંધી શકે નહીં. પણ "ચર્ચાના મુદ્દા ઠરાવવા હોય" તો સમજૂતીનાં
મથાળાં પોતે લખી કાઢશે. ત્યાર પછીનાં ચાર અઠવાડિયાં સુધી મેનન અને મૉન્કટને મુસદ્દો
ઘડી કાઢવા માટે જહેમત ઉઠાવી. દરેક વખતે એકનું લખેલું બીજો સુધારતો રહે તેવું થતું રહ્યું.
આ પ્રક્રિયા ચાલતી હતી ત્યારે મેનને સરદાર પટેલને દેહરાદૂનમાં આ કસરત અંગે માહિતી
આપી. વલ્લભભાઈએ પોતાની નારાજી અને દુઃખ દર્શાવ્યાં. આ બધા મુસદ્દાઓ ઘડી
કાઢવામાં અને તેની ચર્ચા કરવામાં મેનન કેવળ પોતાનો સમય બગાડી રહ્યા છે, તેવું તેમને
કહેવામાં આવ્યું, "હૈદરાબાદ કાં તો જોડાણ કાં તો જવાબદાર રાજતંત્રની માગણી રજૂ કરતા
ટૂંકા અને ટચ કાગળને લાયક છે."૨૨૧ વલ્લભભાઈ, માઉન્ટબૅટન અને નેહરુએ લખેલા
અલગ પત્રોમાં આ એકસરખી માગણી કરવામાં આવી.

પણ માઉન્ટબૅટન આ કાગળ સ્વીકારી લેવા રાજી ન હતા. કૅમ્પબેલ-જ્હોનસનના શબ્દો
વાપરીએ તો "પોતે જાય તે પહેલાં આ સમાધાન સિદ્ધ કરવાની અંગત આકાંક્ષાને કારણે આ
સમસ્યા અંગે તેમના મનમાં પૂર્વગ્રહ જામી ગયો હતો."૨૨૨ તેમને આ ભવ્ય સિદ્ધિ મળી
નહીં પણ તે માટે પ્રયાસ કરવામાં તેમણે કશી કચાશ રાખી નહીં. તેમણે નેહરુને મનાવી
લીધા, મૉન્કટનને પટાવ્યા, અને મેનનને દોડાવ્યા. વલ્લભભાઈની અનુમતિ મેળવવા માટે
તેમણે એવો પ્રયાસ કર્યો કે જેનો સામનો થઈ શકે નહીં. બધી વિગતો સાચી નથી પણ
વલ્લભભાઈ જોડે ૧૩મી જૂને તેમણે કરેલો ઝઘડો બહુધા સાચો છેઃ

લાયક અલી અને હૈદરાબાદના અન્ય પ્રધાનો જોડે ચર્ચા કર્યા પછી મૉન્કટને સમજૂતીના
મુદ્દાઓ ફરી વખત લખી કાઢ્યા અને નિઝામની પોતાની મંજૂરી મેળવી લીધી. તેમણે
નિઝામને જણાવ્યું કે આ શરતો અત્યારે હૈદરાબાદ માટે એટલી બધી અનુકૂળ છે કે ભારત
સરકાર તેનો સ્વીકાર કરે તો ચમત્કાર થયો ગણાય.

મૉન્કટન વિમાનમાં દિલ્હી આવ્યા, અને તેમણે મને તથા મેનનને આ મુસદ્દો
બતાવ્યો. અમને બંનેને લાગ્યું કે આ નવો મુસદ્દો સરદાર કદી સ્વીકારી લેશે નહીં.
મૉન્કટન પણ આ સમજી શક્યા પણ તેમણે મને આખરી પ્રયાસ કરવાની વિનંતી કરી.

હું સરદારની વિદાય લેવા માટે જવાનો હતો.... મેં મારી જોડે વિમાનમાં નેહરુ,
રાજેન્દ્રપ્રસાદ, ગોપાળસ્વામી અને બળદેવસિંઘને પણ લીધા. મેં બધાને જણાવ્યું કે આ