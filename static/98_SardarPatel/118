૧૧૮ પટેલ

અને તેમના મિત્રો તદ્દન હતાશ થઈ ગયા. ધારાસભાનો બહિષ્કાર અને અસહકારના રોમાંચક
અને ભવ્ય અનુભવો તેમના મનમાં રમતા હતા. આવી લડતથી ટૂંક સમયમાં સ્વરાજ મળી
જવાની તેમને ખાતરી હતી. વળી સ્વરાજ પક્ષે મારેલાં બાણ પણ તેમને યાદ હતાં. બજાજને
થયેલી સજાનો ઘા હજુ બે મહિના અગાઉ જ લાગ્યો હતો. પણ મહમ્મદ અલીને
તરછોડવાની અગર કૉંગ્રેસને તોડવાની તૈયારી ન હોવાથી તેમને કમને શરણાગતી સ્વીકારવી
પડી. અધિવેશનની ખુલ્લી બેઠકમાં વલ્લભભાઈએ અને રાજેન્દ્રપ્રસાદે નાફેરવાદીઓને વાચા
આપી. પહેલું ભાષણ પ્રસાદે કર્યું. તેમણે કહ્યું:

ધારાસભાઓમાં જવાથી અસહકારના સિદ્ધાંતમાંથી આપણે વિચલિત થઈ રહ્યા છીએ તેવું
હું મક્કમપણે માનું છું.... પણ કૉંગ્રેસને તોડવાની જવાબદારી ઉઠાવી લેવાની શક્તિ
મારામાં નથી.૨૬

વલ્લભભાઈ બોલવા ઊભા થયા, ત્યારે તેમને રાજાજીએ મોકલેલો તાર બતાવવામાં
આવ્યો. દેવદાસ અને મહાદેવ દેસાઈએ રાજાજીને મહમ્મદ અલીનાં મંતવ્યો તારથી
જણાવ્યાં હતાં અને તેમની સલાહ માગી હતી. રાજાજીનો તાર વાંચીને વલ્લભભાઈના મનનો
ભાર એકદમ ઓછો થઈ ગયાનું નરહરિ પરીખે જોયું છે. પરીખે યાદદાસ્ત તાજી કરતાં લખ્યું
છે કે વલ્લભભાઈ બોલવા ઊભા થયા ત્યારે તેમની આંખમાં ઝળઝળિયાં હતાં અને તાર
પકડી રાખતી આંગળીઓ ધ્રૂજતી હતી.૨૭ દુશ્મનોની જીત કબૂલ રાખવી પડી તેને કારણે
અણનમ યોદ્ધાની હામ ભાંગી પડી. અતિશય ગંભીર અવાજે તેમણે હિંદીમાં કહ્યું:

અમારી શક્તિ અને આવડત નિચોવીને અમે અત્યાર સુધી અસહકારનો ઝંડો ફરકતો
રાખ્યો છે. પણ અમે બધા તો સૈનિકો છીએ. અમારામાં કોઈ આગેવાન નથી. પણ
અમારામાંથી એક માણસમાં પ્રખર બુદ્ધિ છે અને સ્પષ્ટ રીતે વિચાર કરવાની શક્તિ છે.
માંદગીને બિછાનેથી તેમણે મોકલેલો સંદેશો મને હમણાં જ મળ્યો છે. તેમણે લખ્યું છે.
"મારી સલાહ એવી છે કે મૌલાના મહમ્મદ અલી પર બધી જવાબદારી છોડી દેવી.
સમાધાન કરી લેવાની તેમની ઇચ્છા હોય તો સમાધાન સ્વીકારી લેવું... લોકો જે કરવા
ઇચ્છતા હોય તેમને અટકાવવા તેનો કશો અર્થ નથી. હું આ સલાહનો સ્વીકાર કરું છું.

આજે આપણે એકબીજા પ્રત્યે શંકાશીલ છીએ. આપણી વચ્ચે પ્રેમભાવ નથી. આ
પ્રેમભાવ સ્થાપવા માટેનો આ પ્રયાસ છે.

આ દેશના મોટા આગેવાનોનો વિરોધ કરવાનું દુખદાયી કામ આ સમયગાળા
દરમિયાન અમે બજાવ્યું છે. આ વિરોધ આજે પડતો મૂકવો પડે છે તે પણ દુખદાયી છે
છતાં તમામ નાફેરવાદીઓને મારી વિનંતી છે કે તેમણે અમારી આજની વાત
અંતઃકરણપૂર્વક સ્વીકારી લેવી. હું તમામ જવાબદારી મૌલાના મહમ્મદ અલીને સોંપી
દઉં છું.૨૮

ધારાસભા બહિષ્કાર પડતો મૂકવાના ઠરાવ પર મતદાન થયું ત્યારે હાજર રહેવાની
વલ્લભભાઈમાં હામ ન હતી. પોતાનું ટૂંકું પ્રવચન પૂરું કરીને તેઓ બહાર ચાલ્યા ગયા. મોટા
ભાગના નાફેરવાદીઓએ તેમની સલાહ સ્વીકારી લીધી. નવેમ્બરની ચૂંટણીમાં મત