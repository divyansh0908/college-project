૧૯૨૨-૨૯/સરદાર ૧૨૩

જિલ્લા પોલીસ સુપરિન્ટેન્ડેન્ટનો હેવાલ - ફકરો ૬. ઝાડ સાથે ખીલાથી જડી દેવાયા
પછી જેના પર ગોળીઓ વરસાવવામાં આવી, તે માણસ પોલીસ બાતમીદાર હતો. ફકરો
૭. મરનારનાં કુટુંબીજનોએ પોલીસને આપેલી મદદને કારણે આ કિસ્સામાં તેનું ખૂન
કરવામાં આવ્યું. ફકરો ૯. ધાડપાડુઓ અંગે માહિતી આપનાર પર હુમલો કરવામાં
આવ્યો અને તેનું નાક કાપી લેવામાં આવ્યું.

બીજાં વાક્યોની જોડાજોડ વલ્લભભાઈ પોતાની સચોટ અને મર્મભેદી ટીકાઓ જોડતા
ગયા :

ફકરો ૨૯. બોરસદ તાલુકાનાં ચાર ગામ પર ઘાતક હથિયારો ધરાવતા ધાડપાડુઓએ
હુમલો કર્યો. પણ ધાડપાડુઓ નાસી છૂટ્યા. (મહેરબાનીની રાહે ભાગ્યા નથી, પણ
બહાદુરી બતાવવા જશું, તેવું લાગવાથી ભાગ્યા હશે.) ફકરો ૩૨. લોકાનું ટોળું એકઠું થયું
તેથી ધાડપાડુઓએ બે વખત ગોળીબાર કર્યો. (લોકો તમાશો જોવા ટોળે મળ્યા હતા?)
ફકરો ૫૮. કુંભારને છાતીમાં જીવલેણ ખંજર મારવામાં આવ્યું. (આ માણસ પૈસાદાર
હોવાથી ઘા થયો નથી. પણ કાં તો પોલીસનો બાતમીદાર હશે અથવા સામા થવાની
હિંમત બતાવી હશે.)૩૫

વલ્લભભાઈની જેહાદનું પહેલું પરિણામ એ આવ્યું કે અલિયાની ધરપકડ કરવામાં
આવી. તેમની ચાલબાજી પકડાઈ ગઈ હોવાથી પોલીસે તેને અટકમાં લેવો પડ્યો. ઉત્તરસંડા
ગામના પાટીદાર મુખીને ત્યાં અલિયો અવારનવાર આવે છે, આ માણસ અલિયાને મદદ કરે
છે અને લૂંટમાં ભાગ રાખે છે, તેની પોલીસને લાંબા વખતથી ખબર હતી. પોલીસ મુખીના
ઘરમાં બેઠી અને અલિયો આવ્યો ત્યારે તેને પકડી લીધો. ડિસેમ્બરની આખરમાં કલેક્ટર
કૃપાલાણીએ અમલદારોને વેરો ન ઉઘરાવવાનો હુકમ કર્યો અને વેરો પાછો ખેંચી લેવાની
સૂચના ઉપરી-અધિકારીઓને મોકલી. ડિસેમ્બરની ૧૦મી તારીખે મુંબઈના ગવર્નર તરીકે
સર જ્યૉર્જ લોઈડના બદલે સર લેસ્લી વિલ્સન આવ્યા, તેને કારણે કૃપાલાણીની માગણીનો
સહેલાઈથી સ્વીકાર થઈ ગયો. વલ્લભભાઈએ ઉઘાડી પાડેલી હકીકતોનો જવાબ સરકારી
અધિકારીઓ વાળી શકતા ન હતા, તેનાથી સર વિલ્સન ઘણા વ્યથિત હતા અને પોતાનું
શાસન સરસ રીતે શરૂ થાય તેવી તેમની ઇચ્છા હતી.૩૬

ગવર્નરના હુકમથી મુંબઈ સરકારના ગૃહમંત્રી સર મોરીસ હેવર્ડ જાન્યુઆરીની શરૂઆતમાં
બોરસદ આવ્યા, તેમની સમક્ષ કૃપાલાણીએ પોતીની વિનંતી ફરી રજૂ કરી. નિવૃત્તિ લેવાની
તૈયારી કરતા કમિશનર પ્રાટે પણ કૃપાલાણીની વાતને ટેકો આપ્યો. જોકે શરૂઆતમાં તેમણે
વેરો નાખવાની હિમાયત કરી હતી. હેવર્ડને મળવા માટે તાલુકામાંના દોઢસો રહેવાસીઓને
બોલાવવામાં આવ્યા. તેમણે પોતાના પ્રવક્તા તરીકે બોરસદના વકીલ રામભાઈને પસંદ
કર્યા. વલ્લભભાઈ તથા દરબાર ગોપાળદાસ, મોહનલાલ પંડ્યા અને રવિશંકર મહારાજ આ
સભામાં આવ્યા નહીં. પણ રામભાઈની રજૂઆત પૂરતી થઈ પડી.

એકસો ઓગણપચાસ રહેવાસીઓ અને જિલ્લાના અનેક અધિકારીઓની હાજરીમાં અને
તેમના સાંભળતાં રામભાઈએ ગુજરાતીમાં કરેલી રજૂઆતનો અંગ્રેજી તરજુમો કમિશનર પ્રાટે
હેવર્ડ પાસે રજૂ કર્યો. રામભાઈએ રજૂ કરેલી હકીકતો લાજવાબ હતી. ઉત્તરસંડાના મુખી