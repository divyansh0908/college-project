૧૬ પટેલ

વેઠવું પડ્યું નહીં.૪૦ વલ્લભભાઈ પોતે પણ ઓછા તોફાની ન હતા. પંચમહાલના બીજા ગામ
દાહોદમાં વલ્લભભાઈ નારણદાસ વૈધના મકાનમાં રહેતા હતા. છેતાળીસ વરસ પછી
નારણદાસે સરદારને યાદ કરાવ્યું હતું કે "તમે ધાંધલખોરીમાં મારા હાથ પર બળતી
સિગારેટ ચાંપી હતી તેનો ડાઘ હજુ જેમનો તેમ છે."૪૧

વિઠ્ઠલભાઈનો સંદેશો આવ્યો. બોરસદના મૅજિસ્ટ્રેટ, સબ જજ અને મામલતદારની
ત્રિપુટીના મિત્ર, અગાઉના સબ-જજના વર્તાવ અંગે તપાસની માગણી કરવાને કારણે, આ
ત્રિપુટી વિઠ્ઠલભાઈને હેરાન કરવાની યોજના ઘડી રહી હતી. વલ્લભભાઈ બોરસદ ન આવે ?
વલ્લભભાઈએ બોરસદ જવાનું ઠરાવ્યું અને ઝવેરબા સાથે બોરસદમાં સ્થાયી થયા. બંને
ભાઈઓ જુદા રહેતા હતા. વલ્લભભાઈએ દેખાવ એવો કર્યો કે આ બંને ભાઈઓ વચ્ચે
સંબંધો બગડ્યા છે, તેવું બધા અમલદારો માનવા લાગ્યા. વલ્લભભાઈની વકીલાત જામી
ગઈ. ત્રિપુટીને પોતાની મદદની જરૂર પડે તેવા સંજોગ માટે વલ્લભભાઈ રાહ જોઈ રહ્યા હતા
અને ટૂંક સમયમાં જ આવો પ્રસંગ આવ્યો. મામલતદાર કોઈ ખટલામાં ફસાયા હતા. તેથી
તેમના મિત્ર રેસિડેન્ટ મૅજિસ્ટ્રેટે વલ્લભભાઈની મદદ માગી. વલ્લભભાઈએ પૂછ્યું કે તમને
ખરેખર મારી મદદ જોઈએ છે ? મૅજિસ્ટ્રેટે કહ્યું કે "અમને તમારી મદદ જોઈએ જ છે."
"વિઠ્ઠલભાઈનો ભાઈ તમને સહાય કરે તેવું તમે ઇચ્છો છો ?" "હાસ્તો વળી."
વલ્લભભાઈએ કહ્યું, "ઠીક છે. હું મદદ કરીશ, પણ વિઠ્ઠલભાઈ કહે તો જ મદદ કરીશ."
મુશ્કેલીમાં ફસાયેલી ત્રિપુટીએ વિઠ્ઠલભાઈની શરણાગતિ સ્વીકારી અને મામલતદારને મદદ
કરવા માટે વિઠ્ઠલભાઈએ ભલામણ પણ કરી.૪૨

બોરસદમાં બંને ભાઈઓ વકીલાત કરતા હતા તેનો ઉલ્લેખ કરીને વિઠ્ઠલભાઈના ચરિત્રકાર
લખે છે કે ઘણી વખત એકબીજાની સામે લડનાર પક્ષકારો આ ભાઈઓને પોતપોતાના
વકીલો તરીકે રાખતા. "કાયદાની બારીકીઓનું જ્ઞાન, ઉત્કૃષ્ટ રજૂઆત અને ચાંપતી
ઊલટતપાસ" તે વિઠ્ઠલભાઈની ખાસિયત હતી.૪૩ બોરસદમાં વલ્લભભાઈના સમકાલીનો
પાસેથી મેળવેલી માહિતીને આધારે પરીખે નોંધ્યું છે તેમ "સાદી સમજ અને
માનવસ્વભાવના જ્ઞાન"ના ગુણ વલ્લભભાઈને ભારે ઉપયોગી થઈ પડ્યા.૪૪ વિઠ્ઠલભાઈ
આગેવાનો જોડે અંગત સંબંધો જાળવતા અને પોલીસ ખાતામાં તેમની જબરી લાગવગ
હતી.૪૫પમ વલ્લભભાઈ પોલીસ અમલદારો અને મૅજિસ્ટ્રેટોથી દૂર રહેતા પણ વકીલો જોડે
અમલદારોના અપમાનભર્યા કે તુમાખીવાળા વર્તાવનો ભરી અદાલતમાં સામનો કરતા.૪૬

મુંબઈ પ્રાંતમાં બોરસદ તાલુકો ગુનાખોરીમાં પહેલા નંબરે હોવાથી, સરકારે ગંભીર
ખટલાઓ ચલાવવા માટે ખાસ રેસિડેન્ટ મૅજિસ્ટ્રેટની નિમણૂક કરી હતી. કેસ મહત્ત્વનો હોય
ત્યારે અમદાવાદથી સરકારી વકીલની પધરામણી થતી. પરીખ લખે છે કે આવા તમામ
કેસમાં બચાવપક્ષના વકીલ વલ્લભભાઈ રહેતા. અને મોટા ભાગે બધા કેસોમાં આરોપી
નિર્દોષ છૂટી જતો. આ સ્થિતિ ટાળવા માટે અમદાવાદના સરકારી વકીલે અને બોરસદના
પોલીસ અધિકારીઓએ મુંબઈ સરકારને અરજી કરી કે રેસિડેન્ટ મૅજિસ્ટ્રેટની કચેરી બોરસદને
બદલે આણંદમાં રાખવી, અને તેનું કારણ એવું આપ્યું કે આણંદ રેલવેસ્ટેશન હતું, જ્યારે
બોરસદમાં રેલવે ન હતી. તેમની અરજી મંજૂર થઈ અને કોર્ટ આણંદ લઈ જવામાં આવી.
પણ વલ્લભભાઈ પણ આણંદ આવ્યા. ખરું કહીએ તો વલ્લભભાઈ કરમસદના ઘરમાં રહેવા
આવ્યા, કારણ કે કરમસદ અને આણંદ બાજુ બાજુમાં છે. પણ વરસ પૂરું વીત્યું નહીં, ત્યાં
કોર્ટ ફરી પાછી આણંદથી બોરસદ આવી ગઈ.૪૭